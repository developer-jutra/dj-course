Opolscy ciepłownicy obawiają się, że ich straty w pierwszych miesiącach nowego roku mogą się okazać horrendalne, bo na podwyżkę ceny węgla nałożyła się także wyjątkowo łagodna zima, która zmniejszyła zapotrzebowanie na ciepło. Opolski WPEC, który jest dopiero w trakcie komunalizacji i dzięki temu pozostaje jednym z ostatnich tak dużych przedsiębiorstw ciepłowniczych w Polsce, chce więc zorganizować ogólnokrajowy protest przeciwko polityce spółek węglowych.
