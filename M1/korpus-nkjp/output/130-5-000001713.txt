Tym razem jednak warstwa była zbyt cienka. Usłyszeli tylko trzask. Poczuli lodowate zimno. Wpadli. Jako pierwszy do ratowania chłopców rzucił się 23-letni brat Damiana, Rafał. Zaraz za nim na pomoc pospieszył sąsiad Łukasza 33-letni Mariusz Kujawa. W tym samym czasie ktoś wezwał straż pożarną. Na szczęście, gdyż mężczyźni mieli ogromne problemy z wyciągnięciem chłopców spod lodu.
