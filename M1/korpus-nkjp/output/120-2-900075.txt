Gmach PDT nie był wznoszony zbyt szybko, nie został jednak w trakcie budowy przeprojektowany, mimo że dyskusja się rozpoczęła. Sprawia on, że wymowa plastyczna dużego odcinka Alei Jerozolimskich pomiędzy Marszałkowską a Nowym Światem stanowi bolesny zgrzyt.
Wszystko to, pod nakazem wymagań życia w stosunku do architektury socjalistycznej, składa się na ustalenie nowej, bogatej sylwetki architekta. Im więcej włoży architekt polski wysiłku w urzeczywistnienie nowej
Architektury polskiej, socjalistycznej w treści i narodowej w formie, tym lepiej spełni ona swoje materialne i moralne obowiązki wobec narodu i tym korzystniej rozwinie się on sam, architekt, jako twórca, obywatel i człowiek.
Trzeba obecnie więcej uwagi zwrócić na urbanistykę. Trzeba naprawiać to, co się jeszcze w dużym stopniu da naprawić. Trzeba rozstawić gmachy ministerstw w różnych punktach miasta, również na Pradze. Planowi Warszawy potrzeba prostoty, większej szerokości ulic, wyższej zabudowy, założeń w postaci jednorodnych arterii i placów, spokoju i harmonii.
"Oderwanie się niektórych działaczy muzyki radzieckiej od narodu doszło do tego, że w ich środowisku rozpowszechniła się zgniła "teoria", na podstawie której niezrozumienie muzyki licznych współczesnych radzieckich kompozytorów przez naród objaśnia się tym, że naród rzekomo "nie dorósł" do ich skomplikowanej muzyki, że zrozumie ją po kilku stuleciach i że nie należy się tym przejmować, jeżeli niektóre dzieła nie znajdują słuchaczy".
Rok 1944 otworzył przed plastyką polską perspektywy, z ogromu których nie odrazu zaczęła sobie ona zdawać sprawę. Manifest Lipcowy brał pod opiekę artystę i jego twórczość, przywracał sztuce utracony walor społeczny, przyznawał ważne i zaszczytne miejsce w nowym, powstającym świecie. Był to kredyt zaufania, który zobowiązywał. Zobowiązywał do szukania najwłaściwszej drogi służenia sprawie przyszłości - sprawie socjalizmu, do budowy którego przystępowały wszystkie postępowe siły narodu.
W maju bieżącego roku odbył się w gmachu Politechniki Warszawskiej społeczny przegląd projektów architektonicznych opracowanych dla Warszawy. Przeglądu dokonało Jury Stowarzyszenia Architektów RP i wydziałów technicznych Biur Projektowych.
Weźmy jako przykład zagadnienie pejzażu. Tradycyjny pejzaż mieszczański był w założeniu swym kontemplacją natury. Dziś dla naszych artystów pejzaż coraz częściej staje się okazją do pokazania, jak w naturalnym otoczeniu działa człowiek, jak je wykorzystuje i ujarzmia, jak je pracą swoją przekształca. Ten humanistyczny punkt widzenia przeciwstawia pejzażowi naturalistycznemu i w konsekwencji bezczasowemu pejzaż o charakterze i powadze historycznego dokumentu, decydując o jego współczesnej treści i głębokim wydźwięku ideowym.
