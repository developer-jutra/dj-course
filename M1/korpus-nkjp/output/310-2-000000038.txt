Dalszymi dokumentami podpisanymi w Moskwie, których treści już jednak nie ujawniono, były: tajny protokół dotyczący przesiedlenia osób narodowości niemieckiej z obszarów, które znalazły się w strefie radzieckiej, oraz osób narodowości białoruskiej i ukraińskiej ze strefy niemieckiej. Przesiedlenie miało być dobrowolne, tzn. obejmowało osoby, które wyraziły życzenie opuszczenia dotychczasowego miejsca zamieszkania.
Nazajutrz korespondent "Prawdy" przekazał z Berlina następującą informację:
"Wszystkie gazety na pierwszych kolumnach drukują wiadomość z Moskwy o obiedzie, jaki odbył się na Kremlu na cześć niemieckiego ministra spraw zagranicznych Ribbentropa. Podkreśla się, że obiad na Kremlu upłynął w wyjątkowo serdecznej atmosferze. W szeregu toastów wyrażono wolę dalszego pogłębiania i umacniania stosunków politycznych i gospodarczych między Niemcami i ZSRR".
"1. Ewakuację wojsk niemieckich ze wszystkich terytoriów okupowanych; 2. Rozwiązanie partii nazistowskiej i rozpisanie wolnych wyborów; 3. Położenie kresu dyktaturze; 4. Przywrócenie dawnej niemieckiej granicy wschodniej sprzed wojny; 5. Masową redukcję potencjału wojskowego, aby zapobiec na przyszłość nowej agresji; 6. Kontrolę zbrojeń; 7. Postawienie pod sąd przywódców nazistowskich i zbrodniarzy wojennych".
Minister wskazał następnie na osiągnięte wczoraj między rządem Niemiec i rządem ZSRR porozumienie w sprawie obszernego programu ekonomicznego, który przeniesie korzyść obu mocarstwom. Na zakończenie p. von Ribbentrop oświadczył:
"Rozmowy toczyły się w szczególnie przyjacielskiej i wspaniałej atmosferze.Jednakże przede wszystkim chciałbym odnotować wyjątkowo serdeczne przyjęcie, jakie zgotował mi rząd radziecki, a szczególnie pp. Stalin i Mołotow".
