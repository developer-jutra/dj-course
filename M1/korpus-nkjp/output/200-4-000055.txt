– Nie przeszkadzam? – spytał Dyna.
– Mamusiu, powiedz mu, że przeszkadza – poprosił Mieszko ze szczerością, która mogła przyprawić  o zawał.
Dyna nie wydawał się obrażony. Widać rozumiał, że taki malec jak Mieszko to zaledwie surowiec w długim procesie wychowawczym.
– O, jaki śliczny chłopczyk! – wykrzyknął i spalił się do reszty.
– Adidasy – podpowiedział Zbyszek.
– Może być, że adidasy. Za moich czasów mówiło się trampki albo pepegi.
– Pająkowska była sama czy z chłopcem?
– Samiutka. I na schodach też słyszałam tylko jej kroki. Tak sobie myślę, że dziecko nie szłoby tak cicho jak dorosły, pewnie coś by mówiło.
– Panie dzielnicowy, pod jakimi oknami? Raz, że do okien daleko, dwa, że to są najszczelniejsze okna z możliwych. Oni w domu mają klimę i nie wietrzą się tak jak my. A jak cierpi, to niech wyłączy monitory i podsłuch! – zdenerwował się Italski.
– Chce pani powiedzieć, że Pająkowski by sprawdził?
– Nie.
Miała w sobie dużo czaru i uwodzicielskiej kokieterii. Dyna, choć służbowo uodporniony na kobiece wdzięki, patrzył nie bez przyjemności na smukłe, opalone kształty Ludmiły. Przy okazji zauważył, że wcale nie była skończoną pięknością, lecz tylko doprowadziła do artyzmu trudną sztukę makijażu. Ubierała się też ładnie: zwiewnie i kobieco.
Stenia, przyzwyczajona do najróżniejszych zachowań Reginy, nie była specjalnie zdziwiona wybuchem. Zamknęła drzwi wejściowe i wróciła do salonu.
– Czysta wariatka – ziewnęła Wiesioniowa.
– Nie wariatka, pani Zosiu, tylko chore, znerwicowane dziecko – zaprotestowała Becowa.
– A ja, pani profesorko, mówię, że wariatka – ziewnęła jeszcze szerzej Wiesioniowa. – Żeby pani wiedziała, jak ona lata za moim Sebkiem. Jak jakaś głupia.
– Identyczny nóż widziałem na ganku u Korzyńskiej! – wykrzyknął z ulgą. – Leżał na rękawicach ochronnych i też był popaprany ziemią. Narzędzie zbrodni i rogi pochodzą z dworku, ty to czujesz? Wszystko zaczyna się nieźle układać. Bierzemy pod lupę najbliższych sąsiadów. Sprawdziłeś, o co cię prosiłem?
Aspirant przerzucił kilka kartek w notesie.
– Wolisz rybę z warzywami czy gotowane udko? – zatroszczyła się Paulina, wyczulona na mężowski głód.
– Woli pan konopny sznurek czy jedwabny? Tak spytali skazanego na powieszenie – mruknął sarkastycznie Dyna.
– I co on wybrał?
– Ja w każdym razie wybieram chłodny prysznic.
