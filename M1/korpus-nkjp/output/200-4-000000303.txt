Samo słowo "czyściec" pojawiło się dosyć późno, bo w XI wieku. Oficjalne zaś sformułowanie i niejako zatwierdzenie jego istnienia nastąpiło w roku 1274, podczas konsylium w Lyonie.
Tarot Marsylski powstał prawdopodobnie w końcu średniowiecza, gdy świeże były jeszcze skojarzenia Czyśćca z refrigerum.
Nieco historii - w średniowieczu astrologów nazywano psami, prawdopodobnie po tym, jak ich apokaliptyczne przepowiednie o końcu świata mającym nastąpić w roku 1000 nie spełniły się. W Tarocie Karola VI z roku 1425 na karcie przedstawiającej Księżyc narysowani są dwaj astrolodzy zapatrzeni w niebo. W Tarocie Marsylskim zastąpiono ich dwoma psami wyjącymi do Księżyca.
Michał naciągnął mi na oczy kaptur, omotał szalikiem i kazał wracać do domu.- Żadnego włóczenia się po znajomkach i bistrach. Zrób kolację. Poczekajcie z Gabrielą na nas, tylko błagam, nie la pasta italiana, marzę o zwykłym schabowym.
Z Halles dojechałam do Gare du Nord, stamtąd przez Barbes i Pigalle do Blanche. Podwórko pachniało cytrusami. Konsjerżka, jak większość konsjerżek Portugalka, szorowała chodnik i mury ryżową szczotką.
Ile można czekać, nie zostawiłaś kartki, kiedy wrócisz. Na szczęście masz wygodną wycieraczkę i miękki dywan na schodach. Z piętra wyżej zszedł dystyngowany sąsiad z chartem na białej smyczy. Chart nie raczył nawet mnie obwąchać. Będę zapisywać, co się dzieje, ma Chčre Gabrielle. Krótki raport ze schodów, zapis twojej nieobecności - lubisz takie stylowe zdania. Niech ci będzie, pasują do marmurowych ścian korytarza i mosiężnej klatki windy.
Rozlepiając nowe ogłoszenia, myślałam więc o Michale, o jego pralni i o tym, żeby zamieszkał z nami, bo dość mam homilii Xaviera. I Michał nareszcie się odnalazł, to znaczy spotkałam go w bibliotece obłożonego tomami komentarzy do Kartezjusza. Usiadłam obok.- Cogito ergo sum - przywitał mnie.
Michel mógł jeszcze długo mówić o lunarnej symbolice srebra. Zasłuchany Xavier chłonął każde jego słowo, byle miało coś wspólnego z alchemią. Mnie nie przekona, nie dotknę kolczyków. Niech poszuka jubilera, takiemu będzie obojętne, w czym dłubie. Michał udawał, że czyta, Thomas przestał układać słowniki i próbował zwrócić na siebie uwagę Michela czarującym uśmiechem.
W pociągu Łódź-Toruń, ogrzanym zapachem piwa i zjełczałych bułek, poważna rozmowa pomiędzy nauczycielem a gospodynią domową. Próbują zrozumieć, co miał na myśli ksiądz Tischner mówiący w telewizji po pierwszej turze wyborów prezydenckich o piętnie homo sovieticusa noszonym przez każdego, kto żył w komunizmie.
Thomas znowu oglądał salę w dole, Xavier zaciągnął się papierosem.- Macie rację, tylko Hiszpanie mogli wymyślić barok. Popatrzcie na tamtych dwoje w rogu, pod zegarem.
Gruba blondynka i chłopak o południowej urodzie rozmawiali po hiszpańsku, popijając na przemian wino i mleko. Na ich stoliku leżały pokruszone papierosy, cygara, przewrócone filiżanki.
Gryps metafizyczny pod reklamą naukowej książki o zagadce życia po śmierci: "Jakie są dowody, że istnieje życie przed śmiercią?"
W metrze są też drzewa: kloszard poobwieszany bombkami, z wyrysowaną gwiazdą na czole, owinięty złotym łańcuchem po czekoladkach zastępuje drogę w wąskich przejściach, prosząc o datki dla bożonarodzeniowej choinki.
