Komisja Kancelarii Sejmu, która zakończyła właśnie swoje prace, jedynie wstępnie weryfikowała podpisy o referendum. Prezydium Sejmu, które ma zdecydować o dalszych losach referendum, zwróciło się wczoraj do Państwowej Komisji Wyborczej o stwierdzenie, czy pod wnioskiem o przeprowadzenie referendum w sprawie podziału i ustroju terytorialnego RP jest złożona wymagana liczba głosów.
