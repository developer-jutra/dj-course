– Wyrzućcie stąd tę dewotkę – warknął Stopa. – Niech nie zatruwa naszych myśli.
Dozorca i drugi mężczyzna, stojący obok, wzięli kobietę pod ręce i wyprowadzili na korytarz.
– Przebaczam wam, synkowie – powiedziała, zanim zatrzasnęły się drzwi.
Wiktor z Kamilem spojrzeli na siebie porozumiewawczo.
– Dlatego że co noc robisz dwa kroki dalej i wolisz każde inne rozwiązanie, byleby nie wyśnić koszmaru do końca?
– Skąd wiesz?
– Co ci się śni? Tamta dziewczyna? – Kamil zignorował pytanie Wiktora.
– Musiałbym być szalony, żeby ci powiedzieć.
Kamil spuścił głowę i odchylił się na krześle. Nie odezwał się.
– No, słuchamy.
Kamil podniósł wzrok, ich spojrzenia się spotkały. Wiktorowi złośliwy grymas spełzł z twarzy, gdy dojrzał bezmiar smutku czającego się w oczach chłopaka.
– Uwierz mi, człowieku – odezwał się cicho Kamil. – Jeśli nasze koszmary są naszymi winami, to nie przelicytowałbyś mnie. Nigdy. Uwierz mi. I mówi się ziomalski, a nie ziomarski.
Przed południem ubrałem się ładnie, w krawat i marynarkę. Miała przyjść do mnie dama, a ja umierałem z ciekawości, nie mogąc się doczekać, żeby zobaczyć, jak wygląda. Czy jest taka jak jej głos? Byłaby piękna.
Od jedenastej siedziałem jak na szpilkach. O wpół do przyłapałem się na tym, że nerwowo oblizuję wargi. Próbowałem spisywać zawartość ostatnich kaset, ale nie mogłem skupić się na robocie. Znałem to na pamięć. Po co jeszcze przepisywać?
Ludzie odeszli i zwrócili się w stronę Wiktora.
– Bo co? – zapytał buńczucznie dozorca. – Teraz pan tu rozkazuje?
– Zamknij się, cieciu – zganił go ktoś, kogo Kamil nie znał.
– Nie, nie rozkazuję – odpowiedział spokojnie Wiktor. – Chcę tylko zrozumieć, co się tutaj dzieje, pewnie tak samo jak państwo. Nie ma sensu, żebyśmy wszyscy się pchali, skoro nie możemy wyjść.
– To tylko jedna noc. Głupie kilka godzin – poparł mnie Kamil.
– Głupie kilka godzin. Tak jakby – zgodził się niechętnie Wiktor, a ja byłem skłonny postawić każde pieniądze, że niewypowiedziana część zdania brzmiała: “Zawsze możemy go zgnoić później”.
Spojrzał na mnie jeszcze raz z nienawiścią i wyszli. Odetchnąłem i ruszyłem zrobić porządek w kasetach i dokumentach, żeby przygotować się na jutrzejsze spotkanie. Czekała mnie długa noc.
– Co jest?
– Wychodzi mi, że jeszcze pół godziny!
Zaczęli się śmiać jak szaleni.
– Wielkie dzięki. Byłeś świetny – zwrócił się Wiktor do Kamila, kiedy ochłonęli. – Masz niezły refleks i od groma zimnej krwi płynie w twoich żyłach, młody. Może zostaniesz kiedyś kierowcą rajdowym.
Marianna powinna była spakować manatki i wynieść się z Bródna. Niebrzydka była z niej kobieta, na pewno urządziłaby sobie życie gdzie indziej. Ale poczucie krzywdy i duma były silniejsze niż zdrowy rozsądek. Po tym, jak jej starsza córka została pobita “przez nieznanych sprawców”, poszła do kościoła i zapowiedziała Warslichowi, że kto podniesie rękę na nią lub na jej dzieci, skończy tak samo jak nieświętej pamięci małżonek. Nerwy jej niepotrzebnie puściły.
