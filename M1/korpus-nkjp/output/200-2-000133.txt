Kpił. Zawrocie oddaliło nas od siebie. Był z innego świata - tego tutaj nie rozumiał. I był tu właściwie na razie niepotrzebny. Milczałam.
- Zrobisz, jak zechcesz - dodał chłodno. - Ja muszę wracać do miasta. Zaczynam pracę nad nowym spektaklem.
- To dobrze.
- Nie będę czekał długo.
- Wiem.
- Liza jest w mieście - powiedział po południu następnego dnia.
Zastygłam z lekko przechylonym dzbankiem.
- Dlaczego mi to mówisz?
Podszedł do okna. Palił papierosa i patrzył na harce kotki. Widziałam tylko jego profil.
- Mówię, żebyś wiedziała.
- To nie jest odpowiedź, Michał.
- Jedź ze mną.
- Uratowałaś je? Przed kim?
- Właśnie, przed kim? Na to pytanie także będziesz musiała odpowiedzieć sobie sama. Zapłaciłam ci za listy. Jesteśmy kwita.
- Tak. Jesteśmy kwita. To prawda - umiesz liczyć. Myślę, że robisz to ze strachu.
- Czyżby?
- Co mi po babie, której nie ma tygodniami? Widzisz w tym jakiś sens?
- Tak się ułożyło. Potrzebuję trochę czasu. Niewiele. Takie rozstanie dobrze nam zrobi, zobaczysz. - Przybliżyłam się do niego. Wciągnął do płuc zapach ulubionych perfum.
- No dobrze. Dam ci jeszcze trzy tygodnie. I ani dnia więcej. Wpadnę tam za jakiś czas, by zobaczyć, jak się sprawujesz.
- To nie potrwa długo, kochanie - uspokajał cię, patrząc pytająco, bo nie był pewien, czy zechcesz zostać sama z Feliksem, a ty przyzwalająco skinęłaś głową i Feliks opadł na krzesło, chociaż wiedział, że powinien wyjść razem z Maurycym. Bał się samego siebie. Jeszcze cię spytał, czy na pewno nie przeszkadza, ale ty odpowiedziałaś uprzejmie:
- Ależ skąd. Taki piękny wieczór. Zagram panu coś jeszcze.
- Słucham.
- Chciałbym, żeby na razie tu został. Jeśli, oczywiście, nie przeszkadzają ci moje wizyty. Zabiorę go, gdy zdecydujesz się sprzedać albo wynająć Zawrocie. Co ty na to?
- Jest twój i może tu stać.
Przyniosłam mu dodatkowy klucz.
- To na wypadek, gdybyś chciał pograć podczas mojej nieobecności.
