Rzecznik Ministerstwa Obrony Narodowej, ppłk Eugeniusz Mleczak wydał specjalny komunikat w tej sprawie. Poinformował w nim, że około godz. 19.30 w poniedziałek wartownik wojskowy zauważył zerwane plomby i kłódki do garnizonowego składu amunicji. Wezwana na miejsce żandarmeria wojskowa stwierdziła, że skrzynki, w których przechowywane były materiały wybuchowe, są puste.
