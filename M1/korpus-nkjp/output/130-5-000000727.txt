Sejmowa debata i głosowanie nad wnioskiem o odwołanie ministra skarbu Emila Wąsacza odbędzie się w sobotę przed południem - poinformował wczoraj marszałek Sejmu Maciej Płażyński. Jak wyjaśnił marszałek, chodzi o umożliwienie udziału w debacie i głosowania w tej sprawie premierowi Jerzemu Buzkowi, który jutro i w piątek będzie przebywał z oficjalną wizytą w Portugalii.
