W fabryce Fiata w Tychach zakończono przygotowania do produkcji następcy cinquecento. Pierwsze egzemplarze nowego samochodu o nazwie seicento przechodzą już testy homologacyjne. Produkcja seicento, przeznaczonego głównie na eksport, rozpocznie się za kilka tygodni. Oficjalna premiera miejskiego samochodu Fiata odbędzie się zaś wiosną podczas salonów samochodowych w Genewie lub w Turynie.
