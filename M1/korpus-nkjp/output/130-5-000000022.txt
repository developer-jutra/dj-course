Zastępca dowódcy 58. armii rosyjskiej zginął w śmigłowcu zestrzelonym w pobliżu stolicy Czeczeni Groznego. Maszynę zniszczyła rakieta wystrzelona z ruin jednego z bloków na przedmieściu. Oprócz płk. Stanisława Morzoudiewa, zastępcy dowódcy 58. armii, zginęło ośmiu żołnierzy rosyjskich. W momencie trafienia śmigłowiec znajdował się na wysokości około 1000 metrów.
