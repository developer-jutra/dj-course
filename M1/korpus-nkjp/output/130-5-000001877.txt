Szwedzi deklarowali, że kompletna oferta złożona zostanie Polsce niezwłocznie po wszelkich uzgodnieniach w Sztokholmie. Ostentacyjnie też zastrzegali, że wypożyczenia pierwszych szesnastu maszyn nie uzależniają od ostatecznej suwerennej polskiej decyzji o zakupie myśliwców. Ewentualne koszty wypożyczenia i dalszej lotniczej współpracy miałyby być przedmiotem negocjacji z firmą SAAB.
