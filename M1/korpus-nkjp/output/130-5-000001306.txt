Rodzinom rozstrzelanych w 1939 r. pracowników Poczty Polskiej w Wolnym Mieście Gdańsk należą się odszkodowania - postanowił wczoraj sąd krajowy w Kolonii. Niemieckiemu ministerstwu finansów, które ma pieniądze wypłacić, sąd dał cztery tygodnie na ustalenie wysokości odszkodowań. - To całkowity sukces! - powiedział wczoraj "Gazecie" Andrzej Remin, niemiecki adwokat reprezentujący rodziny pomordowanych pocztowców.
