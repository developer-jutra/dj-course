– Ona zrobiła sobie operację plastyczną i przebiera się za mężczyznę – mówi chłopczyk, nie patrząc mi w oczy. – Widziałem na zdjęciu.
– Ona cię kocha. Bardzo ją bolało, jak napisałeś w liście, że nie chcesz jej widzieć.
– Dziadek mi kazał. Bardzo się wstydzę. Chciałbym ją zobaczyć.
– Może napisz do niej.
Podjedzie frajer, zapyta: – Po ile laska?
– Sto trzydzieści – ona rzuci obojętnie, celowo zawyżając cenę. Frajer odjedzie. Cameron będzie obserwować, jak wolno objeżdża trotuar, oglądając inne dziewczyny. I w końcu wróci do niej.
– To ile? – zapyta jeszcze raz.
– Sto pięćdziesiąt – uśmiechnie się Cameron.
A on powie: – Wskakuj.
I właśnie z tego najtrudniej się wyleczyć.
– Dlaczego zacząłeś opowiadanie od tej najstarszej? Czy to z nią miałeś stosunki płciowe?
– Nie, nie z nią...
– Co jest atrakcyjnego w dziewczynkach?
– Są tak samo atrakcyjne jak dorosłe kobiety.
– To dlaczego nie spotykałeś się z dorosłymi?
– Bałem się, że nie będą mnie chciały. Dziewczynki łatwiej jest zainteresować, sprawić, by były z tobą.
– Wykorzystać?
Zerkam, w czuprynie łysa plamka.
Wsiadamy do taksówki.
– Pani córka ma trudną sytuację materialną – mówię. – Zasiłek, który pani dostaje, sąd ściąga z jej renty...
– Może ona jeszcze chce się tu sprowadzić?
– Nie chce się sprowadzić. Ale chciałaby czasem przyjechać was odwiedzić.
– Nie chcę jej znać.
– To pani dziecko.
