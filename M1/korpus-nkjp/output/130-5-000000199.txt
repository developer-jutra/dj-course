Wiceprezydent Grzegorz Kołodziejski poinformował, że miasto wyraża zamiar przekazania za dwa przedszkola innych nieruchomości, a pozostałe chce nieodpłatnie przejąć lub przekazać do prowadzenia holdingowi. Takie stanowisko, zdaniem wiceprezydenta, zostało przekazane zarządowi stoczni. Nieco inaczej przedstawił je wiceprezes Stoczni Szczecińskiej Ryszard Kwidziński na wtorkowym spotkaniu z rodzicami i dyrektorkami zagrożonych przedszkoli.
