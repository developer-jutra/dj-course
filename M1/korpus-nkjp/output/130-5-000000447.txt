Choć nastroje dalekie były od katastroficznych, bo SLD generalnie zdobył jednak dobry wynik w wyborach samorządowych, dostrzeżono jednak utratę części elektoratu. Za najbardziej bolesny cios uznano porażki w wyborach na prezydentów w większości wielkich miast. Uwagi krytyczne dotyczyły też stylu kampanii, a także sporów personalnych w partii, pojawiających się w miejsce programowych.
