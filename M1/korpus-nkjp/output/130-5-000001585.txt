Rząd Brazylii ogłosił kolejny pakiet działań zmierzających do osiągnięcia uzgodnionej z Międzynarodowym Funduszem Walutowym wielkości tzw. pierwotnego deficytu budżetowego (przed kosztami obsługi zadłużenia). Działania te stały się konieczne, po tym jak kongres odrzucił program reformy emerytalnej i odsunął w czasie głosowanie nad kontrowersyjnym projektem podniesienia podatków od transakcji finansowych.
