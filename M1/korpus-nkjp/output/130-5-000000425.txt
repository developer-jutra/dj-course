Koszalińskie Przedsiębiorstwo Gospodarki Ogrodniczej w Karnieszewicach przygotowało w tym roku 60 tys. doniczek z chryzantemami. Ponad 45 tys. już sprzedało. W szklarniach pozostało ich jeszcze sporo. Są chryzantemy w najróżniejszych kolorach: białym, żółtym, różowym, czerwonym, pomarańczowym, fioletowym, rdzawym i ich odcieniach, o kwiatach wielkich, średnich i drobnych.
