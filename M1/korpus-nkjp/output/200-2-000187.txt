Andrzej podjął nagłą decyzję.
- Okay. Robimy tak: ja gdzieś przywaruję na godzinę i spotkamy się... - zmarszczył czoło. - Trzysta metrów od jego domu jest dom towarowy Aldi. Za nim musi być parking.
Zatrzymał się w zatoczce i zerknął na zegarek.
- Jest czwarta dwadzieścia. Za godzinę.
Michał sięgnął do klamki, ale Wasielewski chwycił go za rękaw i przytrzymał.
A przecież kiedy strzeliła do kierowcy forda, poczuła aż bolesną przyjemność, zimne gniotące mrowienie w podbrzuszu. Żałowała tylko, że nie załatwiła dwóch pasażerów. Jeśli wyszli cało, zaraz powiadomią całą sforę i kordon się zamknie. Inna gnała na złamanie karku, żeby dojechać do miasta, zanim policja rozpocznie obławę.
- A to larwa! - syknęła Krystyna. - Założę się, że umyślnie czekała na okazję, żeby cię dopaść.
Pogłaskał ją po dłoni i znowu mimowolnie zastanowił się nad kopertą od Bazarewicza.
- Ale nie dopadła. Idziemy zatańczyć?
- Będziesz tańczył tylko ze mną i nikomu mnie nie sprzedasz? - upewniła się, wstając.
- Pocieszasz mnie. Więc ściga nas tylko polskojęzyczna policja niemiecka? - Nagle parsknęła śmiechem ku zaskoczeniu Michała. - Wiesz co, mam ich gdzieś! Musimy tylko podjąć decyzję, co robimy i jak.
Spróbowała kawy i uniosła brwi ze zdziwioną aprobatą.
- Na pewno nie możemy po prostu zwrócić dokumentu. Musimy się zabezpieczyć, jak radził Bazarek.
- Hm...Michał wyciągnął rękę z dokumentami w stronę Krystyny, ale zanim zdążyła ich dosięgnąć, zadzwonił telefon. Zawahała się, chwyciła plik, położyła na stoliku i podniosła słuchawkę. Michał zaczął zmagać się z niewyraźnym pismem Marka. Jeszcze zanim przedarł się przez pierwsze zdanie, uderzyło go podobieństwo obu listów - Olgi i Marka: nerwowo i pospiesznie kreślone litery, jakiś żar bijący od słów. Potrząsnął głową, odchrząknął.
- Przynieść konsolę? - zapytała z pokoju niewidoczna Krystyna, ale odkrzyknął, że nie trzeba.
- Szczegóły są nieważne - oświadczył, gdy weszła na taras w granatowo-białym pasiastym szlafroczku. - Zwłaszcza że pewnie są zafałszowane, jak się okazuje. Zaraz, skąd masz ten szlafrok?
- Zadzwoniłam i pokojówka mi przyniosła.
- Wynosimy się.
Dopiero kiedy wsiedli do samochodu, dokończył:
- Hans nic sensownego nie powiedział, ale zażądał, żebym do niego przyszedł. Sam. Chyba trzeźwiał w miarę rozmowy.
Wasielewski wyprowadził wóz z parkingu i włączył się do ruchu.
- Nie możemy teraz tam jechać - pokręcił głową. - Namierzyli ciebie, odsłuchają treść rozmowy. Przez godzinę wiele można zdziałać.
- Świetna robota, majorze! - pochwalił, zanim gospodarz zdążył się przedstawić. - Bardzo proszę o dwa wozy, cywilne, dwaj kierowcy obeznani z miastem. Priorytet w łączności i gotowość do założenia blokady, ale nie na ulicach przylegających do sklepu. Tam ma nie być nikogo oprócz nas! Dziękuję.
