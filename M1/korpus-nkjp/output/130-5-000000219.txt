W niedzielę rano rozpoczęła się zapowiadana przez władze macedońskie ofensywa przeciwko albańskim separatystom działającym na północy kraju. Rozkaz jej rozpoczęcia wydał oddziałom armii prezydent Boris Trajkovski. O godz. 7 rano czasu lokalnego (równego warszawskiemu) armia rozpoczęła ostrzał wzgórz położonych nieopodal miasta, na których znajdują się pozycje bojowników albańskiej Armii Wyzwolenia Narodowego (UCK).
