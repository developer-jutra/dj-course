Niemiecka służba wywiadowcza pozostawała jednak w bliskim kontakcie z faszystowską organizacją serbską Zbor, której przewodził oficer rezerwy Vladimir Ljotić, oraz z nacjonalistycznym ruchem czetników. Oba te ugrupowania skłonne były przeprowadzić zamach stanu, utworzyć rząd faszystowski i zawrzeć ścisłe porozumienie z Niemcami.
Szybkie zmiany następowały w życiu politycznym. NSDAP stała się oficjalnie monopartią, rozpoczął się proces "ujednolicania" (Gleichschaltung), oznaczający, że partia narodowosocjalistyczna kieruje wszystkimi organizacjami, które spadają do roli jej przybudówek lub branżowych ekspozytur. Po rozwiązaniu wybranego w marcu Reichstagu (14 października) odbyły się wybory (12 listopada) będące zupełną fikcją. Na jedyną listę NSDAP padło 92,2 proc. głosów. W Reichstagu zasiadło 639 posłów-nazistów i 22 "gości".
Uderzenie w partię komunistyczną, a więc w niemiecki ruch robotniczy, było brutalne i silne. Równocześnie bowiem zakazano wydawania całej prasy komunistycznej i socjaldemokratycznej, a tego samego dnia prezydent Rzeszy wydał rozporządzenie karne (ciągle w trybie art. 48 konstytucji) "o ochronie narodu i państwa".
W lutym 1944 r. polscy bojownicy Armii Krajowej dokonali w niezwykle trudnej sytuacji zamachu na warszawskiego wyższego dowódcę SS i policji (HSSuPF) Kutscherę, w którym poniósł on śmierć. We wrześniu 1943 r. w Mińsku partyzanci radzieccy zgładzili, detonując bombę, szczególnie znienawidzonego komisarza Rzeszy na Białoruś Wilhelma Kubego.
Osobny układ rozejmowy podpisany został w dwa dni później z Włochami. Pod wpływem "przekonywań" Hitlera Mussolini zrezygnował z okupowania południowej Francji. Tunezja pozostała francuska, los Korsyki miał być rozstrzygnięty później, Włosi zyskali tylko niewielki skrawek terytorium francuskiego wokół Nicei jako obszar okupowany oraz strefę wolnocłową w porcie Dżibuti we francuskim Somali.
Historia przedstawiona w tej książce zawiera mniej znane fragmenty dziejów zjawiska, które tak straszliwie poraziło ludzkość. Wojna i okupacja były tylko finałem, nieuchronnie wynikającym z samej istoty faszyzmu. Najpierw - jak zawsze w historii - musiał być początek, później nastąpił rozwój, który w końcu doprowadził do tragedii. Noc i mgła zacierać miały ślady zbrodni. Postarajmy się wyśledzić je od początku. O tym przede wszystkim będzie mowa w tej książce.
Stanowisko hitlerowskich Niemiec podobnie jak faszystowskich Włoch dalekie było od biernego objawienia sympatii. Mimo londyńskiego porozumienia mocarstw europejskich z października 1936 r. o "nieinterwencji" w Hiszpanii (którego sygnatariuszami były Francja, Wielka Brytania, Niemcy, Włochy, a także Związek Radziecki) zasada ta została od razu złamana przez Niemcy i Włochy.
Formacje Einwohnerwehr nie zdziałałyby jednak wiele. Wspierały je regularne jednostki tak zwanych Freikorpsów, złożone ze świetnie uzbrojonych i wyćwiczonych oraz fanatycznych w swym nacjonalizmie żołnierzy-ochotników. Monachium stało się po upadku rewolucji jednym z głównych skupisk niemieckich Freikorpsów, co rzecz jasna wpływało na specyficzny klimat polityczny tego miasta w pierwszych latach powojennych.
Freikorpsy to jeden z głównych elementów burzliwego życia politycznego Niemiec, przynajmniej w ciągu pierwszych pięciu lat po wojnie. Reminiscencje ich ponurej działalności przetrwały znacznie dłużej, szczególnie w postaci skrytobójczych mordów, które stały się tak rozpowszechnionym środkiem rozstrzygania konfliktów politycznych, jak nigdzie współcześnie na świecie, nie wyłączając nawet krajów Ameryki Południowej i Bliskiego Wschodu.
