- Kto cię ściga? - krzyknęła, wprawnie opanowując tańczącego konia. - Prawo? Gadaj zaraz!
- Nie jestem przestępcą...
- Za co więc?
- Za miłość.
- Ha! Od razu tak pomyślałam. Widzisz ten rząd ciemnych drzew? Tamtędy płynie Stobrawa. Jedź tam co tchu i zapadnij w moczary na lewym brzegu. A ja odciągnę ich od ciebie. Dawaj opończę.
- Powtórzę biskupowi słowo w słowo - uśmiechnął się drwiąco Pomurnik. - Ale wątpię, by się zląkł. Nie jest z tych strachliwych. Jak wszyscy Piastowie.
Po poprzednim wrzasku wydawało się, że torturowany głośniej i przeraźliwiej wrzasnąć już nie zdoła. Ale tylko się tak wydawało.
- Brat... - zaszlochał chłopiec - Deodat... Przeze mnie...
- Mówże składniej, frater!
- W brata Deodata - krzyknął mniszek, unosząc zaczerwienione oczy - wstąpił zły duch! I opętał go! To i nakazał mi opat co tchu... Co tchu gonić do Świdnicy, do Braci Kaznodziejów... Po egzorcystę!
- Lepszego jeźdźca w klasztorze nie było?
- Nie było... Toć ja najmłodszy... O, ja nieszczęsny!
- Nikoletto... - ścisnął jej dłoń. - Katarzyno...
- Wolę być Nikolettą - przerwała natychmiast. - Ale ciebie... Ciebie wolałabym jednak nazywać Reinmarem. Gdy cię poznałam, byłeś, nie przeczę, zakochanym Alkasynem. Ale wszak nie dla mnie nim byłeś. Nic nie mów, proszę. Słowa nie są potrzebne.
Starzec, teraz można to było stwierdzić, wcale nie był starcem. Młodzikiem nie był, rzecz jasna, także, ale biała szedź jego włosów, Reynevan dałby głowę, brała się mniej ze starczej siwizny, bardziej z częstego wśród magów albinotyzmu. Również gigantyczny wzrost okazał się wytworzonym przez magię pozorem - wsparty na kosturze białowłosy był wysoki, ale bynajmniej nie nadnaturalnie.
- Bliskim?
- Zdziwilibyście się, jak bardzo. Zdziwilibyście się, ile nas łączyło.
- Mnie już nic nie zdziwi.
- To się wam tylko tak zdaje.
- Jeśli faktycznie byłeś Peterlinowi druhem - rzekł po chwili wahania Reynevan - to uraduje cię wieść, że jego zabójców spotkała kara. Nie żyje już Kunz Aulock ani nikt z jego kompanii.
Urwał, widząc na drodze to samo, co Reynevan.
- Nasze znajome wiedźmy - szepnął - nie kłamały zaiste. Nie ruszaj się.
Na przesiece, schyliwszy głowę i szczypiąc trawę, stał koń. Zgrabny koń pod wierzch, lekki palefrois o cienkich pęcinach. Cisawej maści, z ciemniejszą grzywą i ogonem.
- Nie ruszaj się - powtórzył Szarlej, zsiadając ostrożnie. - Taka okazja może się już nie powtórzyć.
Reynevan odetchnął głęboko. Nie jadł ciepłej strawy od czasu obiadu z kanonikiem Ottonem w Strzelinie. Szarlej zaś wpatrywał się w piwo Dzierżki tak wymownie, że i im przyniesiono niebawem ociekające pianą kubki.
- Dokąd to Bóg prowadzi, Szarleju? - odezwała się wreszcie niewiasta. - I czemuż to wdajesz się po lasach w bitki z wieśniakami?
- Obrażacie nas.
- Wolę was niż mój rozsądek.
- Bracie - napięcie rozładował, podchodząc, któryś z husyckich dowódców, sympatyczny grubasek o wyglądzie kwestarza lub wytwórcy wędlin. - Bracie Ambrożu...
- Co jest, bracie Hlusziczka?
- Mieszczanie złożyli okup. Wychodzą, jak było umówione. Wpierw baby z dziećmi.
Z prawej wyskoczył cwałem ciężkozbrojny bez hełmu, schylił się, usiłując chwycić za szory zaprzęgu. Tassilo de Tresckow zajechał go i ciął mieczem. Krew spryskała bok mierzynka.
- Pogaaaniaaaj!
Z lewej pojawił się Samson, zbrojny tylko w leszczynową witkę, oręż, jak się pokazało, całkiem adekwatny do sytuacji.
Młody książę stanął w strzemionach, rozejrzał się.
- Związać łotra - rozkazał. - I utopić.
- Gdzie? - zdziwił się Ogończyk. - Toć nie masz tu nijakiej wody.
- Tam w rowie - wskazał Wołoszek - jest kałuża. Fakt, niewielka, ale głowa zmieści się akuratnie.
Tak mało nas już zostało, powiedziała dziewczyna, tak mało. Nie daj się schwytać, nie daj się otropić. Co nie zostawia śladu? Ptak w powietrzu, ryba w wodzie.
Ptak w powietrzu, ryba w wodzie.
Chciał ją spytać, kim jest, skąd zna nawęzy, czym - bo przecie nie prochem - wywołała eksplozję komina. Chciał ją spytać o wiele rzeczy.
Nie zdążył. Obudził się.
Urodzona panienka Ofka miała to wszystko gdzieś. Miała tylko jedno pragnienie - wrócić pod wał grodowy i rzucać płaski kamień na krowie kupy.
Już na schodach usłyszała dźwięki dobiegające z komnaty dziadka. Wieści przekazane przez wuja Apecza musiały być zaiste przerażające i wielce niemiłe, Ofka bowiem jeszcze nigdy nie słyszała, by dziadek tak ryczał. Nigdy. Nawet wtedy, gdy dowiedział się, że najlepszy ogier stadniny struł się czymś i zdechł.
- Wyznał.
- Bene. Bo już mnie to zaczynało nużyć.
Mnich uniósł oczy. Nie było w nich niechęci. Ani znużenia. Oczywistym było, że procedura w ratuszowym podziemiu nie znużyła go bynajmniej ani nie zdegustowała. Wręcz przeciwnie. Oczywistym było, że z chęcią zacząłby od nowa. Pomurnik uśmiechnął się do bratniej duszy. Dominikanin uśmiechu nie odwzajemnił.
- I cóż? - ponaglił inkwizytor.
- Oto zaś - podjął Kantner - pan seneszal Rudiger Haugwitz. A to moi rycerze i mój gość...
Reynevan poczuł szarpnięcie za rękaw. Usłuchał gestów i syknięć Krompusza, wyszedł wraz z nim na podwórze, na którym nadal trwał wywołany przyjazdem księcia rejwach. Na podwórzu czekał Ebersbach.
- Adsumus - pozdrowił półgłosem Pomurnik.
- Adsumus - odrzekł cicho Krzyżak z Gwiazdą, składając dłonie. - W imieniu Pana.
- W imieniu Pana - Pomurnik w sposób odruchowo ptasi poruszył głową i ramionami. - W imieniu Pana, bracie. Jak się mają sprawy?
- Jesteśmy stale w pogotowiu - szpitalnik nadal mówił cicho. - Ludzie wciąż przychodzą. Notujemy pilnie wszystko, o czym donoszą.
- Między nami mówiąc - dokończył po chwili ciężkiego milczenia - cała moja w nim, w Samsonie, nadzieja. Że coś wymyśli i zorganizuje. I to szybko. Inaczej... Inaczej możemy mieć kłopoty.
- Z Inkwizycją? A o co nas oskarżą?
- Problem - głos Szarleja był nader ponury - nie w tym, o co nas oskarżą. Problem w tym, do czego się przyznamy.
