Znów więc niepokoił się wyłącznie o pozostawione przez niego mieszkanie, którym trzeba się zaopiekować, czyli po prostu zająć. Dobrze jednak byłoby zapobiec usunięciu inwentarza kol. Bąka z jego mieszkania poprzez czynniki zewnętrzne, pozazwiązkowe, jako że i tak, jak to zresztą wiadomo, umieszczeniu Bąka w zamkniętym zakładzie towarzyszy trudna atmosfera sprawy niejako politycznej.
To, co przeżyłem podczas okupacji niemieckiej i w obozie pracy w Niemczech, było sielanką wobec moich doświadczeń w ostatnich latach. Niczego mi nie oszczędzono. Członkowie Związku brali udział w prześladowaniu mnie, namiętny, długotrwały i konsekwentny.
Ale Związek był wtedy klatką bez wyjścia. 19.12.1956 Prezydium Zarządu nie przyjęło do wiadomości jego rezygnacji.
