CO TO JEST REIKI?
REIKI po japońsku znaczy "uniwersalna energia życia".
Cały wszechświat i to wszystko co nas otacza przepełnione jest energią życia, a więc każdego z nas ona także utrzymuje przy życiu.
Rei - uniwersalna siła życiowa, jej duchowy aspekt; ki - wyraża witalną siłę życiową, przepływającą przez wszystko co żyje, a więc jest cząstką nas, naszą własną, witalną energią życia.
Dr Mikao Usui działał pod koniec XIX wieku na niedużym uniwersytecie w Kioto. Było to dopiero po upływie niewielu lat od czasu, gdy Japończycy zaniechali dobrowolnej izolacji wpuszczając do kraju obce kultury i religie. Były to także czasy pierwszej rewolucji przemysłowej, do której szybko się dostosowali. Po długo obowiązującym zakazie, znowu do Japonii przybyli katoliccy misjonarze. Dr Usui był chrześcijańskim księdzem, wykładał w seminarium należącym do uniwersytetu.
Zamiast rozmawiania możesz na czas seansu włączyć wybraną przez siebie kasetę Luizy Hay - "Uzdrowienie siebie", Bożeny Figarskiej - "Uzdrowienie cudem przebaczania", Ewy Foley - "Wybaczanie" lub inne kasety, stosownie do okoliczności. Możesz także "nie przeszkadzać" i pozwolić na ten cudowny, głęboki relaks, prawdziwe "odloty" do głębi siebie.
Mikao Usui zrozumiał, że za uzdrowieniem fizycznego ciała, nie nastąpiło uzdrowienie duszy. Ludzie ci nie umieli okazać życiu żadnej wdzięczności, nie umieli przejąć nowego modelu życia, a on nie potrafił im tego zaszczepić. Skłoniło go to do sformułowania życiowych reguł Reiki.
Właśnie dziś nie złość się. Właśnie dziś nie martw się. Szanuj swoich rodziców, nauczycieli i ludzi starszych. Uczciwie zarabiaj na chleb. Bądź wdzięczny, okazuj wdzięczność wszystkiemu, co żyje.
