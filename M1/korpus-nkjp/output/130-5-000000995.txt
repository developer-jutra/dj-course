Prezydent Ukrainy Leonid Kuczma zapewnił wczoraj w Kijowie, że rezultaty wyborów parlamentarnych nie wpłyną zarówno na wewnętrzną, jak i na zagraniczną politykę Ukrainy. Kuczma oświadczył, że gospodarka będzie reformowana na zasadach rynkowych. Prezydent powiedział, że nowy parlament nie będzie gorszy od poprzedniej Rady Najwyższej. Zdaniem szefa państwa konflikt między prezydentem a parlamentem kończącej się kadencji ujawnił brak perspektyw w takiej sytuacji.
