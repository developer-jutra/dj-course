- Inwalida wojenny! Obu nóg katapulta drakleńska mnie pozbawiła! Odsuńcie się, ludzie! Przepuśćcie!
- Grubla daję za miejsce!
Debren zostawił przymiar Neleyce, zaczął oglądać nogi już sprawdzonych, te długie na damską stopę. Szło powoli. Stopą długości wczesnowiecznej stopy damskiej dysponowały głównie staruszki, młodziutkie dziewczęta i głodzeni od kołyski nędzarze. Co rusz musiał przerywać, cucić omdlałą z duchoty i kolejkowego wysiłku kandydatkę. Albo kandydata.
- Chciałem tylko zwrócić twą uwagę na fakt, że złe duchy i potwory mieszczą się w takim oto zwykłym, maleńkim robaczku. Więc dlaczego miałyby nie pomieścić się w dużym wiatraku?
- Komar to żywa istota.
- Skąd wiesz? Bo skrzydłami macha? Wiatrak też macha. Krew pije? Wiatrak też pije, tyle że wodę.
Było szaro. Wciąż nie rozpoznawał barwy jej oczu. Rozczarowanie i błysk desperacji rozpoznał.
- Tak myślałam. - Teraz, gdy napotkała jego przytomne, trochę kpiące, a trochę ostrzegawcze spojrzenie, plany uległy zmianie i nóż z ust powędrował do lewej dłoni. - Tylko uczciwi śpią twardo. I pijacy. Trzeba było cię porządnie ugościć. Mój błąd.
- Witaj, Lenda. I wy, szanowna pani kucharko.
- Dwa sążnie stóp cztery!
- Admirale, moglibyśmy dwa słowa...?
- Nie teraz, Debren. Luwanec, dawać tego konia!
Coś stuknęło głucho o burtę. Szalupa. Sześciu marynarzy i sternik stanowiło zbyt słaby zaprzęg, by pomóc karaweli przy wchodzeniu do zatoki, ale teraz, na spokojnej jak w stawie wodzie, mogli oddać wielkie usługi.
Nie cholera - cisnął ze złością płat czegoś szarego, spleśniałego, rozłażącego się w dłoniach. - Nie da się tego odczytać.
- To nie ludzki mózg, co, Debren? A o trzy dukaty?
- Chyba że mi skredytujecie. Wtedy i - zastanowił się - i o pół tuzi... nie, o pięć.
- Procent jaki?
- Uwolnij go, Debren. Wstręczyciel jest i alfred, ale Prycopuliss bronił. I popłynął tam, kiedy wszystko co żywe na północ umykało. Uwolnij go, wujku. Mój brat też się z Wezyratem bił i już do domu nie wrócił. Niech chociaż pan Vens wróci.
No i nie zagoszczę tu długo. - Rzuciła mu uważne, trochę zmieszane, a trochę ostrzegawcze spojrzenie. - Nie patrz tak. Podłoga ładna, ale na belkową nie zarobiłaś. To deski. Cienkie. Pod spodem sitowie pewnie albo słoma, więc w porównaniu z podmokłym klepiskiem rozkosz dla stóp. Ale na wysokie progi żadna pomoc. Co nie ma znaczenia, bo nie od progów cię nogi bolą.
- Venderk to prawnik. Hiena i hipokryta. Ale wie, że z krzywdy ludzkiej żyć będzie długo i dostatnio tylko wtedy, gdy tajemnic zawodowych dochować potrafi. Zaangażowałem go za denara i teraz będzie milczał jak głaz. Tobie coś podobnego proponuję. Zgódź się, a oprócz swego jeszcze jedno życie ocalisz. Szalupą ciężko się pływa po Gardzieli, jeśli nie ma kogo przy drugim wiośle posadzić.
- Jedno jest pewne - mruknął, szczękając jakimś rdzawym żelastwem. - Nie siedem sympatycznych krasnali tu mieszka. I nie siedmiu rycerzy z zakonu świętego Yurry, patrona tych, co na smoki polują.
- Zostaw ten potrzask - powiedział Debren. - Za jakąś kuszą się lepiej rozejrzyj. Kołowrót do napinania widzę, więc może i kusza...
- I co dalej, mistrzu Gremk? - uśmiechnął się złośliwie Vensuelli. - Mistrzu Debren! Jakieś błyskotliwe sugestie?
Prawnik powoli, mocno trzymając się liny, przeszedł na koniec trapu. Bez wielkich skrupułów dotarł po plecach Saskoure'a do miejsca, gdzie krawędź desek wyznaczała granicę lądu. Przytrzymując się prawą ręką, lewą złapał za włosy trupa, uniósł głowę, podciągnął jak mógł wysoko. I rąbnął nią o ziemię, aż pacnęło.
