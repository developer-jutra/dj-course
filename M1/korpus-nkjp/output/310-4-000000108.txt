Najlepszym jednak dowodem przyjaźni, który do dziś mnie wzrusza, jest krótki tekst z Dnia na dzień - felietonów drukowanych w "Literaturze".
Tekst cenzura skonfiskowała i ukazał się dopiero w pośmiertnym wydaniu publicystyki Andrzejewskiego w książce. Pochodzi z roku 1976 i dotyczy mego przejścia na przedwczesną emeryturę, którego okoliczności już parokrotnie opisywałam.
Już nazajutrz po śmierci Irenki dwie nieocenione nasze przyjaciółki, Ania Bikont i Joasia Szczęsna, zebrały liczne głosy o Niej, wypełniając nimi stronice "Gazety Wyborczej" z 10 maja 1999.
Znowu ktoś ważny z krajobrazu mojej Warszawy zniknął - zanotowały słowa Wisławy Szymborskiej. - Osoba obdarzona talentem nie każdemu danym: talentem do przyjaźni. Irena Szymańska. Dla mnie po prostu Irena. Irena mądra. Irena czarująca. Irena serdeczna.
I. S.: - Pod nami mieszka młody człowiek, który kocha Balzaka. Kiedy dostał ode mnie Jaszczura, ręce zaczęły mu się trząść. Czy mogę mu nie pożyczyć książki?
R. M.: - I on naprawdę przeczytał Jaszczura?
I. S.: - Jeszcze jak!
R. M.: - I oddał?
Po dłuższym milczeniu, kiedy zajmował się głównie działalnością opozycyjną, Jerzy wiosną roku 1976 drukuje w "Twórczości" Już prawie nic. Książka ta, którą uważał za jeden ze swoich najlepszych utworów, a która opowiada o ostatnich dniach życia niemieckiego pisarza wzorowanego na Tomaszu Mannie, nie wzbudziła większego zainteresowania. Również po ukazaniu się w "Czytelniku" w 1979 roku.
Barbara N. Łopieńska: - Pani spędziła pół życia przy literackich stolikach w kawiarniach. Jak dużo mówiło się tam w ogóle o książkach?
Irena Szymańska: - Siedziałam przy stoliku blisko trzydzieści lat. A mówiło się tam o wszystkim. Nie wolno było tylko opowiadać snów i rozprawiać zbyt serio.
Ryszard Matuszewski: - O książkach się nie mówiło.
