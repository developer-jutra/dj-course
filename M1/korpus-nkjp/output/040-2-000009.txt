- My nie knujemy - oświadczyłem.
- Knujecie!
- Nie knujemy! - powiedział hrabia.
- A o niezwyciężonej Armii Radzieckiej, której dywizje stacjonują na suwerennym terytorium naszej ojczyzny, kto przekazywał informacje? Ja? Wyście przekazywali jeden drugiemu, czyli knujecie.
- Mówiliśmy o starych dziejach - oświadczyłem.
Poddany torturom, składa zeznania obciążające ojca i stryjów.
Po latach dowie się, że zostali rozstrzelani jeszcze przed jego aresztowaniem. Otrzymuje wyrok śmierci, zamieniony na dziesięć lat łagru. W 1943 roku odzyskuje wolność dzięki interwencji komunistów organizujących polskie dywizje w ZSRR. Kierują go na kursy dywersji. Działa w Polsce, w okolicach Kielc. Tam nawiązuje kontakt z grupą partyzancką o zabarwieniu skrajnym, likwidującą komunistów i uciekinierów z gett.
Kocham polskich chłopów hodujących polską brukselkę... Nie ma wolności bez "Solidarności". Precz z komuną. Prawda zwycięży.
- A nie masz ty wyrzutów sumienia?
Boyes, który jest człowiekiem inteligentnym, zareagował natychmiast i stosownie:
- Jest mi przykro z powodu cynicznej postawy Winstona Churchilla w Jałcie, nigdy mu tego nie wybaczę, I am sorry, jej Bohu. Masz jeszcze jakieś inne kłopoty?
- To może dolać? - zapiszczał antykwariusz, błądząc niespokojnym spojrzeniem w okolicach grzbietu Rewolucji.... Już wiedział, że ja wiem, że on wie, że ja wiem.
Przybysz z szacunkiem przyjrzał się szklance wypełnionej po wrąbek żytnią i zdecydowanym ruchem wlał jej zawartość do gardła. Wielka grdyka uniosła się do góry i fikołkując zaczęła opadać, uspokojona, złagodniała, jak ryba śniąca w akwarium.
Chrząknął.
- Witkacy nie ma z tym nic wspólnego - powiedziałem stanowczo.
Lońka był w coraz lepszym humorze. Zaczął podśpiewywać pod nosem, pstrykać palcami, chichotać, jeszcze trochę się napił, aż na koniec powiedział cicho:
- Ja tam byłem. W Vielikich Ozierach. Wszystko obszedłem. Las i pola, i cmentarz... Daj słowo, że nikomu nie powiesz...
