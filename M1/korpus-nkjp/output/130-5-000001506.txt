Wicewojewoda Głombiewski (mieszka w Lęborku) zgodził się ze stwierdzeniem, że w jego nominacji na to stanowisko można dopatrywać się ukłonu w kierunku nowych obszarów województwa: - Moja praca na tym stanowisku może stać się przyczynkiem do integracji tych terenów - stwierdził. - Nie chciałbym być jednak postrzegany jako osoba, która będzie zajmować się tylko problemami byłego województwa słupskiego.
