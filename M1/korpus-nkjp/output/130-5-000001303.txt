W Polsce kobiety zarabiają średnio o 20 proc. mniej niż mężczyźni. Niestety, podobnie jest w krajach Unii Europejskiej. Źródłem ubóstwa kobiet jest bezrobocie, a w Polsce można już mówić o feminizacji bezrobocia - alarmowali uczestnicy zeszłotygodniowej dyskusji zorganizowanej w Warszawie przez agendę ONZ - UNDP. Wśród zarejestrowanych bezrobotnych kobiety stanowią prawie 55 proc.
