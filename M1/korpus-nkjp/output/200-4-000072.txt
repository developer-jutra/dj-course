Urzędnik był grubawy, mówił z charakterystycznym brooklyńskim akcentem, ale wtedy nie mogłam jeszcze tego wiedzieć. Ujął w parówkokształtne palce moją wypełnioną drżącym pismem boarding card, z adresem, pod którym zamierzałam się zatrzymać: numer, ulica, New York, Brooklyn, NY, kod pocztowy.
Ożenił się, a jego żona nienawidziła NY. Spakował się więc, biedaczek, i siedząc już na walizkach, urządził pożegnalne bawarskie śniadanie. Przybyły sezonowe modelki, kanadyjscy poeci, węgierscy fotografowie... przybył Bratwurst i niemieckie piwo. Bawiliśmy się tak szampańsko, że nikt nie zauważył, kiedy Th. wezwał taksówkę i pojechał na lotnisko.
Tak oto nieznany mi z nazwiska urzędnik instytucji, którą wkrótce znienawidziłam, wprowadził mnie w pierwszą nowojorską tajemnicę - zasadę, którą powinien opanować każdy, kto jako imigrant przybywa do Big Apple: że najdłuższa droga na świecie prowadzi z Brooklynu na Manhattan.
Zagadka uderzających podobieństw rozwiązana, ale co z umarłymi, których można spotkać w metrze albo w parku? Może jednak istnieje jeszcze inne wytłumaczenie? Może te dziwne spotkania dowodzą nie ograniczoności form w naturze, ale tego, że nic nie ginie, że każda żywa forma trwa i nieustannie powraca tam, gdzie dostrzeże choćby cień czyjejś myśli, do której można się przykleić, odrobinę tęsknoty, która usprawiedliwiłaby jej ulotne bycie właśnie tu, właśnie teraz.
Oczywiście najważniejsze jest lokum, więc J. chodził, oglądał, wybrzydzał, fotografował, i wreszcie po długim rozglądaniu się znalazł coś, co mu się spodobało. Ooo, to, to, tam wysoko, na dachu! - podekscytowany pokazywał R., który towarzyszył mu w wędrówkach po Mieście. - Jaki fajowy domek, jakby wielka beczka ze stożkowatą czapeczką... Tam chciałbym mieszkać!
Nie będziesz wiedział dokładnie, kim jestem ani co oznaczam, Ale mimo to będę dla ciebie zdrowiem, Będę filtrem i fibrynogenem twojej krwi.
Jeśli nie uchwycisz mnie za pierwszym razem, nie trać nadziei, Jeśli nie znajdziesz mnie w jednym miejscu, szukaj w innym -Zatrzymam się gdzieś i poczekam na ciebie.
Pani Pomidorowa uśmiecha się przepraszająco spod jasnej grzywki i tłumaczy, że szefowie restauracyjnych kuchni wszystko już wykupili, a ja wiem, że dzień jest bezpowrotnie zmarnowany i nawet pachnące jak fabryka koncentratów spożywczych morele z sadów Garden State nie zdołają mi poprawić humoru.
