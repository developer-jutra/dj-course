Ulica Donati 12, Jasiewicz, ostatnie instrukcje przed pierwszą kurierską wyprawą, zaświadczenie tożsamości. "Preisner Jan, urodzony 15 września 1919 roku we Lwowie, narodowości ukraińskiej..." Ojciec Niemiec, matka Ukrainka... Kiedy się ocknął, szarzało. Pociąg stał przy peronie jakiegoś dworca. Janek poderwał się, rzucił okiem na nazwę stacji: "Św. Martin". Chwycił walizkę i pędem dopadł drzwi wyjściowych. W samą porę. Tu właśnie musiał się przesiąść na pociąg zdążający do Twardoszyna.
Gdy weszli do pokoju i usiedli przy stole przybysz podał kilka różnych szczegółów, które uwiarygodniły jego osobę. Zamierzał wraz z dwoma towarzyszami, którzy czekają w pobliskiej szopie, możliwe najszybciej przedostać się za granicę. Oświadczył też, że idą z polecenia organizacji z bardzo ważnym zadaniem.
I znów przyszedł czas na wypoczynek i zarazem oczekiwanie na następny kurs do kraju. Po tygodniu Staszek został wezwany do bazy przerzutowej na Donati 12. Otrzymał jak zwykle pocztę i pieniądze na wydatki w drodze: węgierskie, słowackie, polskie okupacyjne i marki niemieckie. Były mu one niezbędne na utrzymanie" opłacenie taksówkarzy, biletów i inne ewentualne wydatki. Tak wyposażony wyruszył na dobrze mu znany szlak kurierski.
Nadjechał pociąg. Oficerowie wsiedli, Długo machali rękami zostającemu na peronie Staszkowi Kuli. Dopiero następnego dnia wieczorem ruszył w powrotną drogę. Zbyt mordercza byłaby dalsza wędrówka po górach bez odpoczynku. Przenocował u znajomego Słowaka w Podbańskiej. Zawierał już po tamtej stronie granicy znajomości mogące się przydać w przyszłości. Jego konspiracyjna działalność się zaczynała.
