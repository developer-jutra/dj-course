Pogotowie gazowe interweniowało wczoraj do godziny 17.30 aż 34 razy. Poznaniacy wzywali ekipę gazowników, informując, że czują ulatniający się gaz. W dwóch przypadkach konieczny był przyjazd brygady sieciowej, kiedy w grę wchodził ulatniający się gaz z podziemnych rur. Do takich zdarzeń najczęściej dochodzi na budowach, gdy koparki, bądź sami pracownicy podczas kopania dołów uszkadzają sieć.
