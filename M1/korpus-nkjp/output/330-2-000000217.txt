"Na trzech biwakach. Za pierwszym razem kupiliśmy piwo i wino, siedzieliśmy całą noc przy ognisku. Za drugim razem koledzy kuzyna kupili wódkę, trochę wtedy też wypiłem. Dwóch kolesi jak popiło, to chciało się bić o jakąś panienkę, mój kuzyn ich rozdzielił. Za trzecim razem przy ognisku piliśmy piwo, też było nieźle" K.
"Jeździł na biwaki i podejrzewam, że piwo to tam się mogło pojawić, ale nie napoje typu wódka, to nie" matka K.
"Na obozie żeglarskim w barze popijaliśmy tak do rana. Jak ja się upiłem, to ktoś mnie odprowadził, jak ktoś się za bardzo upił, to ja odprowadzałem. Zdarzało się zasnąć w barze" P.
"Tak pili piwo przy ognisku, nieduże ilości" matka P.
Można zatem powiedzieć, że przejście ze szkoły podstawowej do średniej lub zawodowej dla większości 15-latków stanowiło znaczącą zmianę, ale tylko część nastolatków używała na określenia tych zmian słów w rodzaju "przełom". Status "nowicjusza" i przynależność do "najmłodszych" w nowym środowisku hamował wyraźnie takie dogłębne odczucie pozostawienia za sobą okresu "bycia dzieckiem" i wejścia w nowy okres młodzieńczy.
Z perspektywy rodziców obraz zmian jaki zachodził w ich dzieciach w związku z przejściem do szkoły średniej lub zawodowej był w znacznej mierze zbieżny z odczuciami nastolatków na swój temat:
"Ona się przecież zmienia z roku na rok, ale w ostatnim roku rzeczywiście ma szczególne nadzieje na bycie dorosłą".
Kultura młodzieżowa, jest dynamicznym fenomenem i trwale odmieniła obraz kultury dominującej. Młodzież przejęła, poza polityką, inicjatywę w wielu sferach życia. Również bez potrzeby uzyskiwania akceptacji dorosłych, sięga po wszelkie przyjemności zarezerwowane w kulturze tradycyjnej "tylko dla dorosłych", jak seks i używki. Kultura ta nie odrzuca także narkotyków, zwłaszcza "naturalnych", jak marihuana, która dla wielu młodych jest czymś jak "zioło".
Większość badanych nastolatków odczuła zmianę szkoły jako zmianę także w postrzeganiu siebie samych w zauważalnym stopniu:
"Myślę, że tak w 70% czuję się taki bardziej dorosły, ale w 30% jestem dzieckiem".
"Poczułam się trochę inaczej. Nauka w szkole średniej to jest już poważniejsza sprawa od tego co było wcześniej. Mam dużo nauki".
"Szkoła podstawowa a szkoła średnia to duża różnica - nauczyciele traktują nas zupełnie inaczej, poważniej, już nie jak dzieci".
Wejście w nowe środowisko rówieśnicze oznaczało rywalizację czego nie doświadczały nastolatki w takim stopniu przedtem w szkole podstawowej:
"Dziewczyny w mojej klasie... Każda chce być najlepsza no i pół życia na to idzie. No pewnie, że już nie jestem dzieckiem, chociaż niektórzy dorośli myślą inaczej".
Zjawisko wspólnego picia dzieci z rodzicami stało się w ciągu 54 lat o wiele mniej powszechne, chociaż należy zauważyć, że jeszcze w grupie do lat 11 co trzecie dziecko mogło w latach 60. pić z rodzicami. To być może obrazuje stan świadomości społecznej, w której przekonania o zdrowotnym wpływie alkoholu na organizm dziecka były podzielane przez znaczną jeszcze, chociaż już wyraźnie mniejszą niż kiedyś część społeczeństwa.
Euroamerykańska kultura młodzieżowa osłabia zakazy narodowej kultury dominującej reprezentowanej przez rodziców, nauczycieli itp. co do dostępu młodzieży do alkoholu i innych przyjemności zarezerwowanych tradycyjnie dla dorosłych. Konflikt kultur rodzi wśród młodzieży stan ambiwalencji w traktowaniu alkoholu. Napoje alkoholowe, a zwłaszcza piwo, dostarczają młodzieży oprócz przyjemności również symbolicznego potwierdzenia przełamania dominacji dorosłych.
W Warszawie chodzenie na tańce w dyskotekach jest obarczone dużym zagrożeniem bezpiecznego powrotu o czym wiedzą i rodzice i nastolatki. Stąd te przyjemności są odkładane na okres wakacji w mniejszych miejscowościach, gdzie jest bezpieczniej i nie trzeba zamartwiać tym rodziców.
