Aby wypłaty mogły zostać rozpoczęte, Bundestag jak najszybciej powinien ogłosić "pokój prawny", o co apeluje również premier Jerzy Buzek. Niemiecki parlament musi stwierdzić w tym celu "wystarczające" bezpieczeństwo prawne dla niemieckich firm w USA. Ma im ono gwarantować, że po przekazaniu funduszu odszkodowawczego nie będą się już musiały martwić pozwami o odszkodowania za pracę przymusową na rzecz III Rzeszy.
