W Rynku, wśród barokowych kamienic różnobarwnie pomalowanych przez opolskich plastyków w latach siedemdziesiątych, na uwagę zasługuje dom pod nr. 4 o neoklasycznej elewacji.
Przy ul. Opolskiej i Pstrowskiego zabytkowe piece wapiennicze z XIX w. W prawobrzeżnym Otmęcie trzynastowieczny kościół pw. Wniebowzięcia NMP.
Do ważnych placówek w Raciborzu należą filie Miejskiej Biblioteki Publicznej i Biblioteka Główna przy ul. Kasprowicza 12.
W Raciborzu odbywa się wiele imprez kulturalnych. Organizuje się tu m.in. Międzynarodowe Biennale Małych Form Graficznych, Festiwal Pieśni Chóralnej do słów Josepha von Eichendorffa, Dni Muzyki Organowej, plenery malarskie, cykle koncertów symfonicznych i kameralnych "Muzyka w zabytkach", Dni Kultury Górnośląskiej, Dni Raciborza.
Miasto (8500 mieszk., 225 m n.p.m.) nad Nysą Kłodzką i jej prawym dopływem Kamienicą u podnóża Gór Złotych. Ośrodek turystyczny (polskie Carcassonne) i przemysłowy. Przemysł drzewny i chemiczny (Fabryki Mebli, Zakłady Chemii Gospodarczej "Pollena") oraz maszynowy (Paczkowski Zakład Przemysłu Maszynowego i Leśnictwa "Famad", Przedsiębiorstwo Produkcyjno-Remontowe Maszyn Budowlanych "Zremb"), Urząd Miasta i Gminy.
Żywiecki Park Krajobrazowy. Powołany w marcu 1986 uchwałą WRN w Bielsku-Białej obejmuje obszar 35870 ha, z czego 80% stanowią lasy. Na terenie parku bogato reprezentowana flora i fauna, m.in. wilcza jagoda, czosnek niedźwiedzi; borsuk, ryś, jeleń, wilk, niedźwiedź, gołębie grzywacze, głuszce. Przez tereny parku wiodą 44 szlaki turystyczne piesze i 10 narciarskich.
W centrum wsi pałac Larischa. Poza tym kościół ewangelicki z 1782, park ze starodrzewem i egzotycznymi drzewami, cmentarz z obeliskiem rodziny Saint Genois. We wsi drewniany spichlerz na podmurówce. Przy skrzyżowaniu dróg obelisk ku czci 57 mieszkańców wsi i okolicy, zamordowanych przez hitlerowców.
W Jaworzu odgałęzienie drogi do Strumienia przez Jasienicę, Chybie (21 km).
Gotycki kościół powstał w XIV w. (prezbiterium). Nawa i wieża wzniesione w. XV w. Rozbudowany został w XVII w. w stylu baroku (sklepienia beczkowe z lunetami). Ze średniowiecznej świątyni oprócz zewnętrznej elewacji i skarp zachowały się gotyckie portale kamienne, a w prezbiterium wnęka ze średniowieczną ławą.
2 km na zach. Bogacica, wieś należąca do zakonu krzyżowców z czerwoną gwiazdą (1253-1810). Kościół barokowy z l. 1797-1805, wewnątrz ołtarz z przełomu XVII i XVIII w. z kościoła franciszkańskiego w Namysłowie. W ołtarzu rzeźby Czternastu Wspomożycieli. We wsi chałupy drewniane z końca XVIII w. i murowany późnoklasycystyczny dwór z pocz. XIX w.
Podczas II wojny światowej na Górze św. Anny mieścił się obóz pracy przymusowej dla Żydów z różnych krajów Europy, a także przejściowo jeńców radzieckich z Łambinowic - zatrudnionych przy budowie autostrady. W klasztorze mieścił się obóz przejściowy dla Niemców sprowadzonych z Rumunii. Od 1 VII 1945 Góra św. Anny stała się miejscem patriotycznych manifestacji i imprez politycznych.
W dzielnicy Borynia (11 km od centrum Jastrzębia) w zabytkowym parku klasycystyczny pałacyk z pocz. XVIII w. o dwóch kondygnacjach. Elewacje z płytkimi ryzalitami, pilastrami korynckimi i z dekoracją roślinną, gzyms profilowany i trójkątne przyczółki.
W dzielnicy Jastrzębia Bziu Zameckim, gdzie m.in. pokłady borowiny, piętrowy dwór obronny z XVII w. o jednym trakcie sklepionych izb oraz odbudowany w 1983 pomnik Niepodległości (wzniesiony w 1932, zniszczony przez hitlerowców w 1939).
Do 1945 Bielsko znane było jako ośrodek niemczyzny na ziemi cieszyńskiej, w którym Polacy w 1910 stanowili zaledwie 15% ogółu mieszkańców. Dopiero w latach trzydziestych złamano dominację Niemców. W 1938 Polacy stanowili już 70% mieszkańców. Było to tym ciekawsze, iż w przemyśle bielskim 90% zatrudnionych stanowiła ludność polska codziennie dojeżdżająca do pracy.
W listopadzie 1980 oddano do użytku nowe organy, zbudowane wg najdoskonalszych tradycji baroku przez firmę Gregor Hradetzky, Krems (Austria). Organy mają 3700 piszczałek od 7 m do 1,5 cm i są pierwszym w Polsce instrumentem tej wielkości o trakturze w pełni mechanicznej. W krypcie od ul. Jordana kościół akademicki. W podziemiach katedry pochowani są biskupi katowiccy: Stanisław Adamski, Juliusz Bieniek, Herbert Bednorz, Józef Kurpas.
3 km na pn. Wierzbica Dolna. Zrekonstruowany kościół drewniany z 1939, wieża z 1688 o barokowym hełmie z latarnią. Wyposażenie barokowe. Godne uwagi: gotycka Pieta z XV w. i krucyfiks z XVI w. oraz drewniane epitafia z doby renesansu. Domy z pocz. XIX w. (nr 52 i 55).
W l. 1951-77 włączono w obręb Tych samodzielne dotąd jednostki administracyjne: Żwaków, Paprocany, Cielmice, Kobiór, Urbanowice, Jaroszowice, Bojszowy, Międzyrzecze, Jedlinę, Bieruń Stary, Bieruń Nowy, Lędziny, Hołdunów, Czułów, Wartogłowiec i Wyry. Obszar miasta wynosi 271 km2 , co plasuje je na 5 pozycji po Warszawie, Krakowie, Szczecinie i Wrocławiu. W 1991 dokonano kolejnych zmian administracyjnych. Usamodzielniły się Wyry, Bojszowy, Lędziny i Bieruń.
Wzdłuż rzeki Psiny zespół parkowy z dużym kąpieliskiem (ul. Powstańców), stadionem i halą sportową (ul. Niepodległości). Do podmiejskiego "lasku Marysieńki" prowadzi trzyrzędowa aleja lipowa (ul. Sobieskiego), uznana za pomnik przyrody. W lasku restauracja z dancingiem.
13 km na pd. zach., w Pietrowicach Głubczyckich, ośrodek wodny nad sztucznym zalewem (ośrodek niedzielnego wypoczynku) oraz zespół boisk do gry. W ośrodku nocleg w pawilonach i na polu namiotowym.
Kościół św. Anny jest jednonawową świątynią gotycką o barokowym wystroju i sklepieniu kolebkowym z lunetami. Wieża kościoła z XIX w. W ołtarzu głównym bukowa figura św. Anny Samotrzeciej z końca XV w.
Klasztor fundacji Gaszynów posiada sklepione cele i korytarze komunikacyjne. Do klasztoru przylega dziedziniec odpustowy, tzw. Rajski Plac, otoczony z trzech stron krużgankami.
W rynku kilka barokowo-klasycystycznych kamieniczek pod nr. 12, 13, 16, 18, 67 o interesujących sklepionych sieniach. Również w rynku neogotycki ratusz z 1. poł. XIX w. (przebudowany w 1866 i 1913), w pobliżu fontanna z tańczącymi dziećmi oraz posąg Madonny z 1809. Przy ul. kard. Stefana Wyszyńskiego i Wyzwolenia neoromański gmach d. Seminarium Nauczycielskiego z 2. poł. XIX w.
We wsi XVI-wieczny kościół paraf., przebudowany po 1827 przez Ernesta Samuela Friebela.
3 km dalej na wsch. wieś Maciejów, z którą związane były ostatnie lata J. Dzierżona. We wsi drewniany kościół z XVI w. (zachowały się gotyckie rzeźby). Z przełomu XVIII i XIX w. pochodzi klasycystyczny pałac. W 1979 utworzono tu Szkołę Mistrzów Pszczelarskich.
Na mapie ośrodków turystycznych pojawił się Szczyrk w II Rzeczypospolitej. Od 1920 zaczęto urządzać wycieczki narciarskie Bielsko - Szczyrk. W 1924 na Skrzycznem (1210 m n.p.m.) zbudowano pierwsze schronisko, a w Szczyrku pierwszy pensjonat. W latach następnych powstały kolejne pensjonaty, a miejscowość stała się modna zwłaszcza po 1932, kiedy rozbudowano drogę z Białej przez Bystrą i Szczyrk uzyskał stałe połączenie z Bielskiem i Białą.
Wieś na szlaku bursztynowym. We wsi sklepiona kapliczka wieżowa z poł. XIX w. z rzeźbą ludową św. Jana Nepomucena.
Odgałęzienie dróg: w prawo do Centawy (3 km) i Jemielnicy (8 km), w lewo do Kotulina (3 km).
3 km na pn. wieś Centawa. Kościół z XV i XVI w. restaurowany w l. 1886-87. We wnętrzu piękna polichromia kasetonowego stropu z 1586 z rzeźbionymi rozetami. Ufundowany przez Magdalenę Centawską.
Z Goleszowa wywodzą się znani sportowcy, skoczkowie narciarscy Leopold i Władysław Tajnerowie i piloci szybowcowi Edward Makula i Franciszek Kępka. Goleszów ma swoją gazetę ukazującą się od 1991 - miesięcznik "Panorama Goleszowska".
Z zabytków goleszowskich na uwagę zasługują: kościół ewangelicki z 1793 i kościół katolicki z l. 1913-21 oraz XVIII-wieczna plebania.
W wielu wsiach i miasteczkach do dzisiaj mieszkańcy kultywują sztukę ludową. Kobiety wykonują pięknie haftowane serwetki (górale beskidzcy z Koniakowa). Mężczyźni uprawiają rzeźbę w drewnie, w graficie elektrodowym, węglu oraz malarstwo sztalugowe. Najciekawszymi do tej pory reprezentantami nieprofesjonalnej twórczości robotniczej w malarstwie byli Teofil Ociepka i Paweł Wróbel górnicy z Katowic-Janowa.
Ulicą Kościelną dochodzimy do rynku bielskiego, przy którym kamieniczki z XVII i XVIII w. (nr. 2-4, 8-10, 12, 14, 15, 19-21). Do pobliskiego zamku doprowadzi nas XVII-wieczna uliczka Podcienie, przy której zabytkowe domy z XVII-XIX w. (nr. 3, 5, 7, 9, 11, 13 i 29).
Wieś w obrębie miasta i gminy Trzebinia.
Neogotycki zespół pałacowy z ok. 1859, wzniesiony przez Juliusza Ozdobę Florkiewicza w miejscu zburzonego przez Szwedów dworu z 1603. W 1898 arch. Zygmunt Hendel przebudował pd. skrzydło pałacu w stylu neorenesansu francuskiego. Park krajobrazowy z XIX w. o historyczno-architektonicznym ukształtowaniu wnętrza parkowego. W parku romantyczne ruiny baszt, bram i mostów kamiennych, zbudowane wraz z pałacem.
Na terenie miasta piękny park miejski i kilka stadionów sportowych, a w bezpośrednim sąsiedztwie wielkie kompleksy lasu sosnowego z udziałem świerka i jodły.
4 km na pd. we wsi Wachowice ośrodek wypoczynkowy z 18 domkami turystycznymi (44 miejsca noclegowe), basen kąpielowy i pole biwakowe.
Wokół miasta i w dorzeczu Ścinawy Bory Niemodlińskie z licznymi stawami.
5 km na pn. (droga do Lewina Brzeskiego) wieś Szydłowiec, w której renesansowy kościół z 1617. Wnętrze z epoki. Sklepienie kolebkowe zdobione stiukową dekoracją. W parku krajobrazowym ze starodrzewem ruiny dworu z XVII w.
Dla chętnych proponujemy wycieczki przez Bory Niemodlińskie, wzdłuż Ścinawy Niemodlińskiej (prawego dopływu Nysy Kłodzkiej).
Od 1966 można zwiedzać izbę regionalną "u Gwarków" w Koniakowie-Legierkach z dorobkiem koronkarskim Marii Gwarkowej (1896-1962), założycielki Spółdzielni Koronkarskiej w Koniakowie (1962). Tradycje koronkarskie są kontynuowane m.in. przez Zuzannę Gwarek i Helenę Kamieniorz. U Józefa Ruckiego galeria sztuki nieprofesjonalnej. Od 1952 działa tu Zespół Regionalny "Koniaków". Z nazwą miejscowości związana jest pobliska przełęcz - Przełęcz Koniakowska (732 m n.p.m.) między dorzeczami Olzy i Soły.
Wieś znana z żywej działalności organizacji polskich. W l. 1931-39 czynna była tu polska szkoła. W kościele obraz z XVI w. malowany na desce i kuta krata z XVII w. oraz renesansowe płyty nagrobne z XVI/XVII w. Kościół otacza mur, na którym renesansowa postać rycerza.
W latach osiemdziesiątych XIX w. pojawiły się pierwsze polskie organizacje - Stowarzyszenie Matek Chrześcijańskich w Lipinach, w 1886 Towarzystwo Alojzjanów w Lipinach (a w latach dziewięćdziesiątych w Zgodzie i Świętochłowicach). Również Towarzystwo Katolickich Robotników powstało jako pierwsze w Lipinach (1891), które jak alojzjanie prowadziło własny teatr amatorski wystawiający sztuki Piotra Kołodzieja z Siemianowic.
Wieś u podnóża wzgórz - tzw. Góry Grójeckiej i Góry Lubszeckiej (366 m n.p.m.), najwyższych wzniesień na ziemi lublinieckiej. Tutaj Józef Lompa (1797-1863) przepracował 30 lat jako nauczyciel. Dziś na budynku, w którym mieszkał i pracował, tablica pamiątkowa. W 1931 odsłonięto tu pomnik autora wielu książek o Śląsku (zniszczony w 1939 przez hitlerowców).
W latach międzywojennych majątki okoliczne i w samej Lubszy należały do Donnersmarcków ze Świerklańca k. Tarnowskich Gór.
Przechodzenie ziem książęcych w ręce nowych właścicieli stworzyło możliwość powstania na Górnym Śląsku nowych form własności feudalnej - "wolnych państw stanowych" (pszczyńskiego od 1546 i bytomskiego od 1697), których przedstawiciele mieli prawo udziału w śląskim sejmie krajowym. Ówcześni mieszkańcy Górnego Śląska zajmowali się rolnictwem, ogrodnictwem, hodowlą bydła, bartnictwem i rybołówstwem. Rozwijało się rzemiosło, górnictwo, handel.
We wsi murowany kościół z XVI w., drewniana wieża o konstrukcji słupowej. We wnętrzu barokowe ołtarze. Przy jednej z kaplic drzwi okute z XVII w., zachowała się również renesansowa płyta nagrobkowa. Dzwony z XIV i XV/XVI w. Obok dwukondygnacyjny spichlerz z XIX w.
2 km na wsch. Rozmierka, gdzie kościół z 1365, przebudowany.
Przy pl. Teatralnym, w pobliżu ul. Zamkowej i Menniczej, w miejscu dawnych koszar zbudowano w 1910 gmach teatru, jako odpowiedź na działalność polskiego teatru amatorskiego działającego od 1901 w Domu Narodowym (dziś Cieszyńskie Centrum Kultury). 14 XII 1920 odbyła się tutaj polska premiera ,,Zemsty" Aleksandra Fredry w wykonaniu aktorów Teatru Słowackiego z Krakowa.
Z domów mieszkalnych z XVIII i XIX w. zasługują na uwagę klasycystyczne obiekty przy ul. Wielkie Przedmieście 21, 1 Maja 18 i 32, A. Mickiewicza 5 i 8, L. Labora 7 i 22 oraz barokowa kamienica przy ul. Jaronia 7.
U wylotu ul. Mickiewicza przy Rynku Spółdzielczy Dom Handlowy "Skarbek" (proj. J. Jarecki), oddany do użytku w styczniu 1975. Jest najbardziej okazałym domem towarowym w mieście, o kubaturze 62962 m3 i powierzchni użytkowej 11884 m2 . Budynek klimatyzowany.
Ligota Górna, obecnie w granicach administracyjnych miasta Kluczbork.
Na cmentarzu kaplica drewniana o konstrukcji zrębowej z 1787 wzniesiona przez cieślę Jana Kabata na prośbę sołtysa Adama Nowaka. Na uwagę zasługują barokowa ambona i drewniane epitafia z polskimi tekstami oraz wyroby ludowego kowalstwa artystycznego z 1. poł. XIX w. (pająk żelazny). Pod nr. 22 spichlerz drewniany z ganeczkiem z XVIII/XIX w. pokryty strzechą oraz XIX-wieczny zajazd.
3 km wieś Podlesice, a za nią w prawo Góra Zborów albo Berkowa Góra (462 m n.p.m.) - rezerwat ostańców o fantastycznych kształtach. Nazwa góry związana jest z jej właścicielami; pierwszym właścicielem był Berk, a później ks. Zborski. Wśród skał liczne gatunki roślin, m.in. czerwony goździk skalny.
Pomnik Powstańców Śląskich usytuowany tuż obok Ronda - to trójskrzydłowa bryła symbolizująca czyny zbrojne bojowników trzech powstań śląskich w 1919, 1920, 1921, a nazwy miejscowości wykonane z brązu i wtopione w kamienne płyty skarpy u podnóża pomnika upamiętniają stoczone bitwy powstańcze.
Obiekty zostały zagospodarowane zbiorami etnograficznymi (sprzęt domowy, wytwory rzemiosła), a teren wokół zabudowań uzupełniony o kapliczki, studnie, żurawie, zabytkowe ule itp.
Muzeum Wsi Opolskiej organizuje doroczne imprezy folklorystyczne: "Jarmark wielkanocny", "Kiermasz twórczości ludowej", "Jarmark staroci", "Opolski żniwniok".
Skansen czynny od 15 IV do 15 X od wtorku do niedzieli w godz. 10-17 (kasy), do godz. 18 zwiedzanie.
24 III 1945, po zaciętej walce, twierdza hitlerowskiego oporu została zdobyta przez oddziały Armii Czerwonej. 80% miasta legło w gruzach.
Po 1945 rozpoczęto odbudowę miasta, zwłaszcza jego historycznych zabytków. Równocześnie wznoszono nowoczesne dzielnice mieszkaniowe.
Z miastem związanych jest wiele wybitnych nazwisk ludzi, którzy się tu urodzili. Są to m.in. Bernard Grzimek (1909-1987), wybitny zoolog; Konrad Bloch (ur. 1912), biochemik, laureat nagrody Nobla w 1964, mieszkający w USA.
Historyczne centrum zachowało cechy średniowiecznego miasta; małe kamieniczki o stromych dachach i głębokiej zabudowie (Rynek nr 2, 4, 12 i 15, ul. Kościelna 19, ul. Zamkowa 9), wąskie i łukowo zbieżne ulice charakterystyczne dla śląskich miast owalnicowych, chociaż Rybnik nigdy nie miał murów obronnych.
1. Na Malinowską Skałę (1152 m), zn. czerwone - 1 godz.15 min.
2. Na Przełęcz Salmopolską (915 m), zn. czerwone - 1 godz. 15 min.
3. Na Klimczok (1117 m) przez przełęcz Karkoszczonkę (736 m), zn. żółte i czerwone - 1 godz.15 min.
Za wsią, przy trasie między rzeką Smortawą a wsią Rogalice, rezerwat leśny "Rogalice" (6,5 ha) obejmujący rzadkie fragmenty leśne olszy czarnej (Alnus glutinosa), jesionu wyniosłego (Fraxinus excelsior) i świerka pospolitego (Picea excelsa). Wśród krzewów panuje kruszyna (Frangula alnus) i jarzębina (Sorbus aucuparia). W części podmokłej różne gatunki paproci i czermień błotna (Calla palustris).
Kolejny etap uprzemysławiania terenów dzisiejszej Rudy Śląskiej przypadł na 2. poł. XIX w., kiedy to w Bielszowicach uruchomiono w 1863 kopalnię "Bielszowice", a w 1899 kopalnię "Pokój" w Nowym Bytomiu.
Przekształcenie osad rolniczych w osady przemysłowe wprowadziło do nich kapitalistyczne stosunki. Powstawały robotnicze kolonie przyfabryczne wiążące pracobiorcę z pracodawcą. Mimo tych zależności na przełomie XIX i XX w. i w okresie międzywojennym wybuchały tu liczne strajki.
Wieś nad rz. Padoń. Tutaj urodził się Paweł Stalmach (1824-1891) - wybitny działacz narodowy, współzałożyciel "Gwiazdki Cieszyńskiej" i Macierzy Szkolnej Księstwa Cieszyńskiego. W 1930 założono mleczarnię szkolną Wyższej Szkoły Gospodarstwa Wiejskiego w Cieszynie. Od 1933 doświadczalna w zakresie produkcji serów ementalskich typu twardego.
Na najwyższym wzniesieniu miasta ("Górka") w pobliżu muzeum, podominikański zespół klasztorny z kościołem paraf. Matki Boskiej Bolesnej, klasztorem (dziś Szpital Wojewódzki im. Karola Miarki) i kaplicą św. Wojciecha, przylegającą do zach. skrzydła szpitala.
We wsi park podworski z XVIII w., kościół z poł. XVI w. i fragment zabudowań folwarcznych z 1830.
4 km na pn.wsch. wieś Łagiewniki Wielkie, w której drewniany kościół z 1691 z późnogotyckimi rzeźbami świętych Jana Chrzciciela i Jana Ewangelisty.
Przy ul. Piastowskiej d. przyszpitalny kościół św. Mikołaja z XVIII w. Barokowy kościół sklepiony kolebkowo z lunetami o ascetycznej wręcz elewacji i ośmiobocznej wieży z typowym dla epoki hełmem. Na cmentarzu barokowy kościółek Świętego Krzyża z pocz. XVIII w. o konstrukcji szkieletowej.
Przy ul. Młyńskiej sześciopiętrowa wieża wodna Kopernika, z XVI w., wzniesiona z cegły. W średniowieczu połączona była systemem rur drewnianych, dostarczających wodę mieszkańcom Głogówka.
Od XVII w. miasto podupadło, podobnie jak inne miasta, nawiedzały je częste pożary. Ostatni, w 1822, strawił większość drewnianej i murowanej zabudowy. Zubożała również ludność okolicznych wsi. Dotknięta wojennymi ciężarami buntowała się i odmawiała odrabiania pańszczyzny. W 1811 wybuchło powstanie chłopów ziemi wodzisławskiej pod wodzą Józefa Bienia z Jedłownika, stłumione przez oddziały jazdy.
Po przeciwległej stronie, przy ul. Nabrzeżnej, zachowały się fragmenty murów obronnych z XIV w. Rozbiórkę murów rozpoczęto w 1922; jako ostatni fragment fortyfikacji przestała istnieć Brama Odrzańska (1899).
Na rogu ul. Kolegiackiej i Katedralnej XVIII-wieczny budynek z rzeźbą św. Józefa.
Przed wsią odgałęzienie drogi do Opola przez Dąbrowę.
6 km na pn. wsch. wieś gm. Dąbrowa. We wsi w zabytkowym parku z XVII w. o pow. 22 ha zamek z l. 1615-17, przebudowany w l. 1894-97. Wnętrza częściowo sklepione z późnorenesansową dekoracją stiukową. Na wzniesieniu kościół z pocz. XVII w. We wnętrzu ambona rokokowa i wystrój z XVII/XVIII w.
Krapkowice były jednym z typowych miast śląskich, których dzieje splecione są z losami księstwa opolskiego (do 1532), należącego do książąt piastowskich. Od 1562 do 1765 właścicielami miasta była rodzina Redernów, a następnie Hallowitzów.
W poł. XIX w. 63,4% mieszkańców stanowili Polacy. W przeszłości miasto było często niszczone przez pożary i wojska walczących stron, mimo że chroniły je mury obronne z XIV i XV w.
Wieś gminna w woj. częstochowskim, wzmiankowana w 1262. W latach II wojny światowej działał tu tysiącosobowy batalion AL, który współdziałał z jednostkami partyzanckimi BCh, AK.
Skałki Kroczyckie są miejscem treningów członków śląskich klubów wysokogórskich. Wieś leży na Szlaku Zamonitu z Błędowa do Poraja.
W Gliwicach, na Cmentarzu Centralnym, stał drewniany kościółek z XV-XVI w. z dzwonnicą o barokowym hełmie z 1777, przeniesiony w 1925 z Zębowic. W 1976 poddany został zabiegom konserwatorskim, wymieniono m.in. gontowy dach. Obecnie rozebrany do kolejnej konserwacji.
Na peryferiach miasta godne zwiedzenia: w Starych Gliwicach, przy ul. Wiejskiej, spichlerz folwarczny z kamienia polnego z XVII w. wzmocniony narożnymi przyporami.
Miasto (13000 mieszk., 300 m n.p.m.) położone nad Czarną Przemszą na przecięciu dróg Katowice-Warszawa i Tarnowskie Góry-Zawiercie. Urząd Miasta i Gminy. Ośrodek rolniczo-przemysłowy w pn. części woj. katowickiego. Zakłady "Polgaz", zakłady mleczarskie i zbożowe, kaflarnie i cegielnie. W okolicy liczne piaskownie.
27 I 1945 Świętochłowice zostały wyzwolone przez oddziały Armii Czerwonej.
Po 1945 trzy organizmy gminne - Świętochłowice, Lipiny i Chropaczów, zostały scalone w jeden organizm miejski (w 1951 Świętochłowice otrzymały prawa miejskie). Przez następne trzydziestolecie dokonała się integracja miasta. Nowe centrum wyrosło w rejonie Piaśnik, powstały nowe osiedla mieszkaniowe, m.in. Na wzgórzu, Słoneczne, Nowowiejskie oraz duży ośrodek sportowo-rekreacyjny "Skałka" z zespołem basenów, stadionem żużlowym i boiskami sportowymi.
