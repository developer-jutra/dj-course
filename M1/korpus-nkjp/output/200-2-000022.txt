- Poleciała po milicję! - krzyknął ktoś.
- Wstawaj - powiedział mój przeciwnik i podniósł mnie za ramiona.
Wypchnięto nas ze sklepu. Na ulicy wyjąłem z kieszeni chustkę i przyłożyłem ją do nosa.
- No i po co to było?
- Musiałem coś zrobić. Albo kogoś zaprawić, albo wybić szybę, obojętne co.
- Pieprzysz - odparł.
- Przepraszam cię - powiedziała Monika i zdusiła papierosa.
- Cholera, te guziki!
- Wiesz, że nie chciałam ci zrobić przykrości.
- No, w końcu zapiąłem.
- Nigdy ci nie chcę zrobić przykrości.
- Będę musiał kupić nowe buty.
- Nie mam powodu, żeby ci ją robić... Nie zawiązałeś dobrze sznurowadła.
- Wsiadaj - usłyszałem głos Leszka.
- Czyje?
- Stało za rogiem.
Wsiadłem. Ruszyliśmy natychmiast. Leszek, pomimo że był pijany, prowadził wóz pewnie. Wprawdzie zbyt ostro ścinał zakręty, lecz o tej porze nie ma prawie żadnego ruchu. Wyjechaliśmy za miasto.
- Chcesz poprowadzić?
- Nie.
- Kiedyś lubiłeś...
- Lubiłem.
- Zebrałem trochę gotówki - powiedział - i przyszedłem obejrzeć te rękawiczki.
- Nie mówiłem o sprzedaży - odpowiedziałem, idąc z nim po schodach - po prostu zaprosiłem pana, żeby mógł pan te rękawiczki obejrzeć.
Otworzyłem drzwi.
- Pan do kogo? - zapytała mego gościa gospodyni.
- Przecież idzie ze mną - odparłem.
Wiosenny późny wieczór. Ulice były jeszcze zapełnione ludźmi i pojazdami. Szedłem  wolno, dłonie trzymając w kieszeniach płaszcza. Nie oglądałem się za kobietami.
Wszedłem na plac. Brzegi chodników były zastawione ławkami. Usiadłem na jednej z nich i zacząłem odczytywać gazetę świetlną.
"Wielka katastrofa lotnicza w Argentynie. Stop".
"Nowe morderstwo londyńskiego psychopaty. Stop".
Bar powoli zaczął się zapełniać. W przyległej sali grała orkiestra. Z mojego miejsca mogłem widzieć obite krwistym pluszem podium i grających  mężczyzn w czarnych garniturach. Kilka par tańczyło w przyćmionym świetle, które zdawało się być substancją podobną do mgły z tiulu.
Leżeliśmy przez chwilę w milczeniu, wsłuchując się we własne oddechy.
- Kochanie, przynieś mi wody.
Zeskoczyłem na podłogę. Zrobiłem szybko dwa przysiady i skierowałem się do  łazienki. Wymacałem dłonią kontakt. Przy tej okazji stwierdziłem, że drżą mi ręce. Napełniłem szklankę wodą i wróciłem do pokoju. Położyłem się obok Wandy i zacząłem  mówić:
- Cześć - powiedziała. - Jurek mnie puścił.
- Wypijesz?
Skinęła głową. Kupiłem drugą wódkę. Wracając zauważyłem, że dziewczyna osuwa  się ze stołka.
- Wypij - powiedziałem i zrobiłem minę, według mego przekonania mającą oznaczać wesołość.
Wypiliśmy. Podałem jej papierosa.
