W tym czasie, jak obliczyli ukraińscy historycy, przez jego oddziały przeszło łącznie 20 tysięcy chłopów i dezerterów. Miał na sumieniu kilkaset napadów na majątki szlacheckie, liczne morderstwa i zwycięskie potyczki z wojskami rządowymi. Jego kariera zakończyła się dopiero w 1835 roku, kiedy na skutek zdrady towarzyszy wpadł w zasadzkę i został zastrzelony.
W Jarmolińcach mieszkał sędziwy maronita przybyły z dalekiego Libanu ożeniony z miejscową Polką. I choć maronici są chrześcijanami i uznają władzę papieża, wyznawca św. Jana Marona z Podola został zapakowany do dębowej beczki i spalony na stosie. Ale i to nie pomogło. Morowe powietrze ustąpi. o dopiero "jak ręką odjął" z nastaniem zimowych chłodów.
Lamentował Antoni Urbański w Podzwonnym na zgliszczach Litwy i Rusi: Rozkopiesz mogiłę, znajdziesz brzeszczot i dziryt ordyńca. Gdzie legenda i placówka polska, tam teraz gruzy.
Od czasów Scytów i Sarmatów Podole było krainą grobowców i kurhanów.
I dziś te wyniosłe, ziemne nasypy są intrygującym elementem jego krajobrazu, nadal dominują nad podolską równiną. Nie zdołały ich unicestwić nawet wielkie jak parostatki kołchozowe traktory orzące ciężki czarnoziem.
Urodzajność swoją zawdzięcza Podole czarnoziemnej glebie. Jest to czarnoziem zaliczony do gleb stepowych o bardzo wysokiej, sięgającej 20% zawartości próchnicy i powstały na bazie urodzajnego lessu pokrywającego granitową płytę podolską. Jego miąższość w wielu miejscach jest imponująca, sięga 3 metrów na Podolu górnym; jest to gleba tłusta i ciężka. Taką ją ujrzał i doświadczył Zygmunt Krasiński, który jesienią 1845 roku wizytował swe rodzinne dobra na Podolu (Krasińscy mieli tu Dunajowce).
W styczniu 1756 roku w Lanckoroniu nad Zbruczem, Frank z grupą wyznawców zostaje aresztowany i postawiony przed sądem rabinackim.
W kwietniu wydano wyrok: obłożono klątwą heretycką wiarę frankistów i równocześnie wysłano pismo do kahałów podolskich nakazujące uwięzić wszystkich, którzy mają z nimi coś wspólnego. Frank jako poddany turecki wydalony został poza granice Polski.
