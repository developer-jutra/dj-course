Niech później mi nikt nie mówi, piszę, jak było, nie jak kłamliwa z gruntu, nomenklaturowa, komunistyczna, ruska retoryka próbuje wmówić, jaki on jest wspaniały, nie mówię nie, jest naprawdę dzielnym gościem, ale tak kłamliwym, tak przewrotnym, nie skarżę się, ale te wszystkie nieprzespane noce, ten wysiłek...
Zgadzam się z Papieżem - prezerwatywa to przekleństwo.
Hotel Europejski, powrót, kariera w showbiznesie, gdzie mieszkać?
Wróciłem do Polski, chłopaki robią wielkie sprawy, nie mogłem dłużej siedzieć i sprzątać, pielić ogródków, nie mogę, wracam, będę jeździł. W tę i we w tę. Chłopaki jak robokopy wkraczają w nową rzeczywistość, ja tu będę się marnował? Nigdy!
Tuż przed poznaniem Aldony nie było ze mną najlepiej, kiedy się dojrzewa, jest się bardzo neurotycznym, nie można chyba tego cierpienia uniknąć.
Wejście z galerii przez okno Jezuuu, żeby tym razem się udało, żeby się nie obudzili, co ona mogła myśleć innego.
Trygon Wenus do Marsa -  Wolek i właścicielka mieszkania jadą samochodem.
Ona przyjechała pobrać opłatę za mieszkanie, miała się spotkać z byłym mężem we Wrzeszczu. On należał do tych chłopaków, którym się udało, którzy na przemianie zyskali. Zabrała mnie ze sobą, była to dobra okazja, żeby zafundować sobie darmową terapię, pojechać szybko jej passatem do Gdańska. Była uznanym psychoanalitykiem.
Kochany Wolku, ojej, odkryłeś stronę Surps? No cóż. Cały czas jestem chora i zmęczona, bo piszę ten artykuł dla Jungle World i cały czas nie podoba mi się, a muszę do jutra mieć to gotowe. Będę więc dalej pracować, pojutrze lecę do Meksyku, ale w sobotę wracam. Opiszę ci wszystko!
Na korytarzu pojawił się adwokat, dobry adwokat, adwokaci ci od rozwodów to często źli ludzie, ubierają się w togi... Czynią tak, bo pozornie chcą dobrze dla ciebie i innych ludzi, i dla swoich dzieci, ale tylko namnaża się zamieszanie, piszą odwołania, powołują ekspertów i przysyłają rachunki. Ten to był dobry adwokat z lat osiemdziesiątych, taki, co to broni ludzi przed systemem, w garniturku, idziemy korytarzem. Zaraz rozprawa. Stres.
Normalny blok (koty, sąsiadki, zboczeniec). Ciemność.
Bloki ginące w mroku.
Słyszymy dzwony z oddali, szczekanie psa, odgłosy zasypiającego Przymorza.
Następnie słychać dziwny odgłos, jakby płacz dziecka. Po chwili jednak rozpoznajemy marcujące koty.
"Pani Jadziu, niech się pani wnukiem nie przejmuje, niech się pani psem zajmie".
Wtedy Bóg złapie to całe towarzystwo łącznie ze mną i wrzuci w ogień piekielny, a będzie tam płacz i zgrzytanie zębów.
Liceum ogólnokształcące, pierwsza klasa Za chwilę rosyjski.
Jak ma na imię ta dziewczyna, ta zarozumiała dziewczyna, która na bok i z nikim, podejdę do niej? nie, ona jest z pierwszej C. Dlaczego ja je wszystkie ubóstwiam, Bóg z Boga, światłość...
