Sygnały o kupowaniu głosów za alkohol i pieniądze otrzymali także policjanci w kilku miastach Wielkopolski, jednak nie udało się zatrzymać osób, które miałyby uprawiać taki proceder. Mieszkańcy stołecznej gminy Targówek donosili na dwa dni przed wyborami, że jedno ze startujących w wyborach ugrupowań o ogólnopolskim zasięgu kupowało głosy przed wyborami, proponując korzyści materialne bezrobotnym oraz osobom spędzającym czas przed sklepem monopolowym.
