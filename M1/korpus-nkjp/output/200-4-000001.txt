Wróciliśmy nad kanał.
- Wysiadaj, Kaśka. A ty, Adam, nic nie kombinuj.
- Zakop obok coś żelaznego - poradziłem, zastanawiając się, czy dobrze robię. - Łatwiej znaleźć.
Wysiadły obie, ale kombinować nie próbowałem. Nie zamierzałem kaleczyć sobie nadgarstków bezowocną szarpaniną. Nawet gdybym się uwolnił, pozostawała Kaśka w roli zakładniczki - a tego już nie przeskoczę.
Znów było jak tam, przy moście: zostawiłem decyzję losowi, zamiast pogłowić się, wyważyć szanse i wybrać mniejsze zło. Nie odkładając pocisku, sięgnąłem do kabury. Bez pośpiechu. Pewnie to go zmyliło. Albo nie był zmylony, tylko po prostu rozsądny. Nie znał Ilony. Nie zrobiła mu z mózgu obolałej papki, chciało mu się żyć i wierzył, że innym też się dostatecznie mocno chce.
- Mamy własnego stara. Będzie pewnie załadowany. Wystarczy wyjechać z magazynu - wskazałem barak numer 3. - Gorzej z mostem, ale żuraw powinien w kilkanaście minut przewieźć kratownice nad kanał. Wykop i południowe baraki są w jednej linii. Ci w Piątce nic nie zobaczą, bo stołówka zasłania. Ułoży się most, star przejedzie, kratownice wrócą na miejsce, zatrzemy ślady i poczekamy.
- Mówię tylko, że jeśli pójdzie dobrze, zyska Polska i my. Na drugiej szali mam sprzedanie... no, właściwie przyjaciela. A teraz jeszcze narażanie ciebie. Oczywiście wywalą mnie z wojska. I posadzą. Ostatecznie mogłem przyjść z donosem wcześniej i nie wchodzić w to tak głęboko.
- Chcesz powiedzieć, że możesz nie mieć okazji, by zameldować o wszystkim żandarmerii - podsumowała.
- To wojna - zatoczyłem dłonią. - O wypadek nietrudno.
- Boisz się?
- Boję się zginąć bez sensu. Na przykład dla ratowania kilkuset państwowych pocisków. Bo jeśli Szamocki ma rację, to za rok, dwa podatnik słono zapłaci za ich utylizację.
- Beznadzieja to jest teraz. - Ostrożnie ująłem jej dłoń. Za same koniuszki palców. Były spocone, jak moje. Gdyby się wyśliznęły, wyglądałoby to całkiem naturalnie. - Nie wiem jak u ciebie, ale u mnie gorzej być nie może.
- U mnie chyba też - powiedziała cicho. I jakby trochę szorstko. Ale jej palce...
Też były szorstkie.
- To da się zrobić - powtórzył Lechowski.
- Już nie - zauważyła Kaśka z uśmiechem. Było za ciemno, bym potrafił ocenić jego rodzaj, ale sam uśmiech słyszałem wyraźnie. - Zabrali nam Młodego.
- I on na to poszedł? - zapytał Grześkowiak z niedowierzaniem.
- Plutonowy poprowadzi - kusił Lechowski. - Ty tylko udasz, że nic nie widziałeś.
- Pojebało cię?!
- Mam granatnik - zameldowałem. - Kaśka?
- W porządku. Jestem.
Marnie to zabrzmiało. Nawet nie strach: bardziej rezygnacja. Chyba miała już dość.
- U mnie cicho. Facet musiał wyłączyć silnik. Na razie stójcie. Jak dotrę do baraków, dam wam znać.
Strażnik raczej nie wychyla się z wozu, co znaczy, że to ja wcześniej usłyszę naszego bewupa.
Na chwilę mignęła mi sylwetka dziewczyny z łopatą na ramieniu. Patrycja nie wyglądała na ekscentryczkę, która wybiera się nad kanał, by akurat tam kopać groby dla swych ofiar, ale mimo wszystko przez następne kilka minut podświadomie nasłuchiwałem odgłosu wystrzału.
Naturalnie wróciły obie, całe i zdrowe.
- Teraz prościutko na wschód. Równy kilometr.
- Takiego chuja! - Też się bał i też krzyczał.
- Puszczę!
- Pojebało cię?! - Głos Patrycji brzmiał jakoś bełkotliwie, widocznie, mimo dżentelmeńskich zahamowań, trafiłem ją gdzieś w okolice szczęki.
- Puszczę!
- Życie ci obrzydło?! - To znów Student.
- Zabierz od niej tego skurwysyna! Bo wam sfajczę forsę! To fosforowy!
- To tylko dwie ściany - zauważyła.
- Mamy tu więcej stanowisk strzeleckich. Wystarczy wybrać dwa dobre, by pokryć ogniem wszystkie wyjścia.
- I nikt nie zginie? - Nie wyglądała na przekonaną.
- Jeśli nikt nie zgłupieje, skończy się na strachu.
- I hałasie.
- Z Lechowskim i Szamockim jest kiepsko. - Miała przynajmniej na tyle rozsądku, by zareagować od razu. - Im szybciej trafią do szpitala... Ci faceci mogą ich zabrać.
- Do Afganistanu?
- Nie wciskaj mi kitu. Są stąd. Pojadą drogą i dawno będą w domu, nim my w ogóle dowleczemy się do bazy.
- Lepiej popływajmy.
- Zimno mi. Lodowata ta woda.
- Ale...
- Wiem, o co ci chodzi - pochwaliła się. - Nie bój się. Będę przekonująca. - Poruszyła się, co wziąłem za początek wychodzenia z wody. - Wyniesiesz mnie? Chuda nie jestem, ale za to mała. - Zaśmiała się, szczerze i gorzko zarazem. - Nieszczęścia chodzą parami.
Zaraz potem jakiś złośliwy chochlik zaczął odpalać odlatujące wraz z wieżą granaty dymne. Zanim pomyślałem o naprowadzeniu armaty na cel, granaty powybuchały i znów przestałem cokolwiek widzieć.
Mimo wszystko spróbowałem szczęścia. Na pamięć.
Chyba trafiłem.
Potem oni strzelili. Pocisk przeleciał na tyle blisko, że podmuch zatrzasnął mi klapę nad głową.
