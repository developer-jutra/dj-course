- Komunistów dużo powiesili? - zainteresował się.
- Ani jednego.
- Uciekli?
- Nie, zostali.
- Patrz pan, jakie ludzie są głupie - zmartwił się. - A ksiądz żyje?
- Który? Szwedyc?
- No jo. Ten.
- Już dawno umarł.
- Nie może być. Nie był stary.
- Człowieku, ten nowy też już zdążył się zestarzeć. Nazywa się Topp. Mówię przecież, minęło trzydzieści sześć lat!
- Uważaj, pewnie będzie rzygał - powiedział ktoś inny zza moich pleców. - Bandyta jeden. Wszystko popsuł.
- Nie przesadzaj. Mój tata nazywał takich "upierdliwy pasażer" - powiedział ten pierwszy. - Sprawiają drobne kłopoty, ale nie zakłócają pracy kolei. Odwróć go trochę na bok, już dosyć cię opaskudził. Ta koszula jest chyba nie do uratowania. W zimną wodę by trzeba.
- Kurwa, to przecież pier kardę!
- Lepiej nie. Tamci tu wrócą.
- Mówili, że dopiero na wieczór... - Tola ugryzła się w język. Kiedy zajrzałem do kuchni, była skupiona na przelewaniu naparu przez szmatkę do garnuszka i studzeniu. - Musisz go im wydać, prawda? - zapytała po długiej chwili.
- Nic nie muszę.
- To co zrobisz? - zaniepokoiła się.
- Maniek Zieniuk jest dalej komendantem w Nowym Mieście?
- Spóźniliśmy się, dziadku - szepnąłem. - Prawdziwe ranne ptaszki ci Kulkowscy.
Nie myślał rezygnować.
- Poszczują nas psami - perswadowałem.
- One tylko za siatką takie ostre.
- Finek, skurczybyk, już się gdzieś schował. Wrócimy tu w nocy - ciągnąłem go za rękaw. - Może lepiej nam się poszczęści.
- O czym myślisz? - zainteresowała się.
- Eee... czy masz dzieci?
- Naprawdę chcesz wiedzieć? Nie pytałeś do tej pory, więc myślałam, że... To bardzo miłe z twojej strony, Maksiu.
Chrząknąłem skromnie.
- Mam syna, nazywa się Erich - oświadczyła uroczyście. - Wiosną zdał maturę, będzie studiował nauki polityczne w Hamburgu. Moja wielka duma.
Teraz nas zaaresztują. Pewnie czają się gdzieś w pobliżu. Rozglądając się wokół, zauważyłem Kupsztyka, jak kucał ze swoją małą kamerką w dłoni i zawzięcie filmował. Wyraźnie ta zabaweczka nadawała się również do zdjęć nocnych. Ruszyłem w jego kierunku, obchodząc łukiem ogień i uważnie stawiając stopy, żeby nie wdepnąć w którąś z płonących kałuż. Jeżeli był to napalm lub jego pochodna, moje tenisówki przeżarłby w okamgnieniu.
I wtedy mnie obskoczyli.
- Zamienił dziadek na zielone czy zakopał złotówki?
- Jeszczem nie mieniał. Babcia chciała kupić dolary w Iławie, ale hycel zegarmistrz żądał po sto dziesięć złotych. Twoja mama mówi, że we Warszawie kupi się po sto.
Nie było sensu tłumaczyć mu, że forsy nie mogło już być na podwórku Kulkowskiego, bo słoik wykopał on sam osobiście. Tyle że - jak by to powiedzieć? - w innym porządku chronologicznym.
- Gdzie on jest? - przerwałem ciszę.
- Poszedł pod kościół. Siedzi na schodach z czapką w ręku i robi z siebie widowisko.
- Jak to?
- Płacze i opowiada ludziom, że został wygnany z majątku. Przyprowadzisz go do domu? Mnie nie chce słuchać.
- A ludzie jak reagują?
- Ty mnie wcale nie słuchasz!
- Patrzę na ciebie.
- Nie ma na co.
- Chodź tutaj.
Miała chętne, miękkie ramiona.
- Nie uciekniesz? - szepnęła, kiedy wzięliśmy przerwę na oddech.
- Nie.
- Naprawdę przyjechałeś do mnie, Maksiu? W męskiej sprawie?
- Żadnej innej.
Balansowaliśmy na niskim murku, trzymając w dodatku kieliszki w rękach, którymi jednocześnie się obejmowaliśmy.
