Piękne konie, bogato zdobiona uprząż, zabytkowe sanki, zaprzęgi stanowią główną atrakcję tej imprezy. W imieniu organizatorów śpieszymy zapewnić, że na szaflarskiej paradzie folkloryści będą mogli zobaczyć to, co najlepsze w malowniczym góralskim stroju i posłuchać góralskiej muzyki. Organizatorzy zapraszają miłośników folkloru do Szaflar w najbliższą niedzielę (18 stycznia).
