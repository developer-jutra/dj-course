W wolne od zajęć na uniwersytecie dni wsiadałem do jego ciężarówki i jechaliśmy przez pół Francji. Zatrzymywaliśmy się u jego klientów oraz na posiłki w jego ulubionych restauracjach. I choć deklarował się jako niewierzący, to jednak z sympatii do nas wybrał się kiedyś na Mszę świętą, mimo że – jak mówił – nie był w kościele od ponad dziesięciu lat. Zdradzał duże zainteresowanie sprawami religijnymi.
Główną inspiracją do zajęcia się tym tematem był dla mnie rok Boga Ojca ogłoszony przez Jana Pawła II w ramach przygotowań do Wielkiego Jubileuszu. Analizując temat, uświadomiłem sobie, jak ważny jest on dla wielu mężczyzn – duchownych i świeckich. Bez głębokiego doświadczenia synostwa i ojcostwa życie mężczyzny jest jałowe, przetrącone. Głównym źródłem pewnego kalectwa psychicznego czy emocjonalnego jest dla wielu mężczyzn ich okaleczone doświadczenia synostwa i ojcostwa.
Parafia posiadała znaczne gospodarstwo rolne, które proboszcz – przy pomocy parafian – sam uprawiał. Lubił pracować w polu. Zawsze skromnie, ale nienagannie, ubrany, krótko ostrzyżony, z wyciętą tonsurą. Był człowiekiem o wielkiej kulturze osobistej. Kiedyś jeden z parafian po pijanemu naubliżał mu publicznie. Proboszcz zaczerwienił się i odszedł. Kiedy go jednak spotkał następnego dnia, to zagadnął i zaprosił do pracy.
