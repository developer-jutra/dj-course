Na ten stan zagrożenia i zamknięcia w jakiejś sytuacji bez wyjścia zareagowała najpierwsza i najsilniej sztuka zgodnie ze swą funkcją. Była zawsze najwrażliwszym rezonatorem niepokojów i oczekiwań społecznych. Modernizm fin-de-siecle'u z całą swą obudową filozoficzną, intelektualną i obyczajową ujawnił się od pierwszego momentu jako gest protestu przeciw wszystkim kulturowym bezdrożom, zagrożeniom i ograniczeniom kończącego się stulecia, jego minimalistycznej filozofii i jego sztuce, gasnącej w rozpaczliwie ciasnych okowach naturalizmu.
Jego uczniowie objęli w Polsce niepodległej prawie wszystkie filozoficzne katedry uniwersyteckie, a przez jego ćwiczenia i wykłady przeszli wszyscy humaniści studiujący w pierwszych dekadach nowego wieku we Lwowie, w tym także pisarze, krytycy i historycy literatury. Miało to istotny wpływ na unaukowienie badań literackich i emancypację nauki o literaturze jako dyscypliny autonomicznej.
Talent dramatopisarski Kisielewskiego wypowiedział się w zasadzie w tych dwóch sztukach młodzieńczych. Dwie następne okazały się już niestety jakby wyrazem przedwczesnego wyczerpywania się potencji twórczej. Ostatnie spotkanie (1899) było tylko rozwiniętym do rozmiarów odrębnego dramatu epilogiem W sieci, odsłaniającym ostateczny koniec smutnej komedii ludzkiej. Sonata, dramat, który sam autor cenił sobie najwyżej, była w istocie literackim i teatralnym nieporozumieniem, eksponującym w karykaturalnej edycji wszystkie najbardziej artystycznie wątpliwe dewiacje przybyszewszczyzny.
W zaborze rosyjskim po śmierci Aleksandra II, który zginął w zamachu terrorystycznym, nastąpiło gwałtowne zaostrzenie polityki represyjnej we wszystkich dziedzinach życia publicznego. Wzmogła się działalność rusyfikacyjna, której wyrazem na lat wiele stały się bezwzględne rządy generał-gubernatora Józefa Hurki oraz osławionego tępiciela wszystkich niezależnych przejawów życia polskiego kuratora warszawskiego okręgu naukowego Aleksandra Apuchtina.
Owej bezstylowości życia, poddanego dyktaturze pospolitości i szablonu, wtórowała odpychająca standaryzacja obyczaju. Była to obyczajowość, tak namiętnie niebawem zwalczanego przez młodych, mieszczańskiego "filistra", "mydlarza", właściciela sklepiku lub nieruchomości, którego jedyną filozofią był prostacki materializm, jedyną wartością pieniądz, jedynym celem gromadzenie dobytku, jedyną normą i zasadą postępowania oportunizm i szukanie łatwizny, jedyną moralnością obłuda i zakłamanie, przesłonięte parawanem upozorowanej przyzwoitości.
"Schyłek wieku", fin-de-siecle, to chronometryczne określenie wyniesione zostało do formuły określającej ogólnie i całościowo zmierzch epoki, która mimo swoich osiągnięć i wspaniałości ujawniała zarazem swoją niemoc, wyczerpanie, znużenie i zakwestionowana została jako system, jako pewien porządek społeczny, polityczny i obyczajowy, jako pewna filozofia, pewna koncepcja, wizja i program życia.
W podejmowaniu "motywów preegzystencji, metempsychozy, wizji, halucynacji, podwójnego wzroku, rozdwojenia osobowości, jak również w sztuce wywoływania najbardziej dreszczowych nastrojów nikt dotąd nie przewyższył" romantyka amerykańskiego Edgara Poe.
"Symbolizm dzisiejszy wcale nie ustępuje symbolizmowi Williama Blake'a, tego na pół obłąkanego wizjonera, który nawet przelotne nastroje duszy ludzkiej ubierał w kształty materialne i wprowadzał do akcji jako osoby mówiące".
Ruszyły wreszcie studia nad kontaktami literatury młodopolskiej z piśmiennictwem europejskim. Recepcji literatury angielskiej w epoce modernizmu polskiego poświęciła całą książkę Wanda Krajewska (1972), twórczością Ibsena w sądach krytyki polskiej zajął się Jan Michalik (1971), Tomasz Weiss zbadał udział myśli Fryderyka Nietzschego w formowaniu się kultury i literatury okresu (1961).
