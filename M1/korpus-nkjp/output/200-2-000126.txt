- Jasna cholera! - powiedział ochrypły głos. - Jest tam kto?
Henryczek Fichtelbaum nie zwlekał ani chwili, gdyż wiedział, że żaden duch nie mógłby zamknąć wygódki od środka, i odpowiedział cicho:
- Zaraz wychodzę! Jeszcze momencik. - Poczekam - odparł głos spoza drzwi.
Przez chwilę trwała cisza. Ale Bóg jest miłosierny dla poszukujących Go, nawet jeśli szukają w tak osobliwych okolicznościach, pośród brudu i zniewag świata.
- Masz na tramwaj - powiedział. - I omijaj mnie łukiem! Ujął Joasię za rączkę, mówiąc:
- Ten pan zachorował, pomieszało mu się w głowie. Wyszli z bramy. Piękny Lolo z trudem dźwignął się na nogi. Ale nie mógł jeszcze chodzić. Oparł się o ścianę i stał, dysząc ciężko. Krew ciągle płynęła mu z nosa. Był obolały, upokorzony i pełen nienawiści.
- Musiała być jakaś akcja - zawyrokował Pawełek.
- Jaka akcja, jaka akcja - żachnęła się Fela. - Popił sobie i skoczył do Niemca. I drugi go zastrzelił. Prosto w serce.
- Nieszczęście - rzekł Kujawski. - Szkoda człowieka. - Lepsi od niego giną - odparła Fela, odwróciła się i odeszła w mrok.
- Niech pani nie będzie śmieszna, kochana pani Seidenman. Idziemy!
Wziął ją pod ramię. Miękko i łagodnie, bo kiedyś był dobrym fordanserem.
- Nazywam się Gostomska - powiedziała głośno. Jakiś przechodzień spojrzał i zmarszczył brwi.
- Nazywam się Gostomska i nie jestem Żydówką - powtórzyła jeszcze głośniej. Dwaj mężczyźni zatrzymali się.
- Czego pan chce od tej pani? - spytał jeden.
