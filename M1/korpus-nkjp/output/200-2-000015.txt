- Mam nadzieję, że zapali bez problemu. To mój samochód jeszcze sprzed wojny. Sądziłem, że nadaje się na szmelc, ale mechanik dokonał cudu.
Ruszyli bez żadnych kłopotów, reflektory oświetliły drogę i pnie przydrożnych drzew.
- Wrócił pan z zagranicy?
- A wyglądam na takiego?
- Nie wiem, tak sobie pomyślałam...
- Ewelinko! Słyszysz mnie? Powiedz coś do nas...
To znowu ta dziewczyna. Jej słowa wwiercają się w mózg, nie pozwalają zebrać myśli.
- Ewelinko!
- Ja wszystko słyszę... - odezwała się wreszcie.
- Ewelinko, czy pamiętasz jakiś wiersz?
Wiersz... zdumiała się. Teraz miałaby mówić wiersz, dlaczego właśnie wiersz... Czy pamiętała jakiś wiersz?
- Co to jest? - spytał.
- Ona ci kazała to dać - odrzekła dziewczynka, stojąc obok pianina.
- Czeka na ciebie?
- Nie, powiedziała, że mam zostać z tobą.
Jasia ogarnęło złe przeczucie, przerwał w połowie Gershwina, melodię z Porgy and Bess, i wziąwszy córkę za rękę, poszedł z nią na zaplecze. Tam niecierpliwie otworzył kopertę. Kochany Janku!
Była przy żonie Andrzeja, dopóki nie urodziło się dziecko. Chłopiec. Jego donośny krzyk zrobił na Ewelinie silne wrażenie. Oto jakaś cząstka Andrzeja domagała się dla siebie prawa do życia w sposób tak zdecydowany, nie znoszący sprzeciwu.
- Chłopiec - powiedziała głosem pełnym ulgi matka dziecka. - Mój mąż będzie szczęśliwy. Tak bardzo pragnął syna...
Suzanne patrzyła na mężczyznę, jakby nie rozumiejąc, co do niej mówi.
- Może nadejdą lepsze czasy i wróci do nas.
Suzanne pokręciła przecząco głową.
- Tu potrzebny jest ktoś młody, energicz-ny. Trzeba postawić majątek na nogi. Ja już też nie mam tej siły co kiedyś - westchnęła. - Idę się położyć, jutro muszę raniutko wstać. Dobra-noc.
- Dobranoc, ciociu.
- Może dlatego nie wygrali żadnego z nich.
- Kto wie...
Zbliżyli się do auta, Ewelina nie bardzo znała się na markach samochodów, ale wydało jej się, że jest to opel. Mężczyzna otworzył jej drzwiczki, potem dopiero zajął miejsce przy kierownicy.
