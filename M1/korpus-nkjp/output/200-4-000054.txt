Palant! – jeszcze raz przekląłem Wronka w myślach. Położyłem się na ziemi i wyciągnąłem nogi.
Słońce ogrzewało twarz i osuszało stopy. Liście kołysały się na wietrze, gałęzie drzew szumiały jak morze w snach.
Mógłbym tak leżeć do końca świata. A przynajmniej do końca wakacji. Szkoda, że to już za kilka dni – pomyślałem. Zerwałem suchą trawkę i zacząłem ją powoli żuć.
Przez wiele lat mój ojciec był wielki. I to dosłownie. Kiedy o nim myślałem, widziałem olbrzymiego faceta, przesłaniającego niebo, który spierze każdego, kogo wskażę; człowieka, który nauczył mnie, jak rozpoznawać kierunek północny po mchu porastającym korę drzew; faceta, który pił wytwórniankę bez przepijania i zagrychy, a jednocześnie potrafił w niedzielę zrobić śniadanie dla całej rodziny.
– Dobra, dobra, mój ojciec wie, co robi. Jak kazał się zabarykadować, to tak zrobiłem. Teraz nikt tu się nie dostanie, nawet Trzynacha.
Odsunął się od drzwi i zapalił światło. Ciemny korytarz rozświetliła żarówka.
– No co się tak gapisz, zwykła barykada, nie? Chodź, poszukamy czegoś na Trzynachę. Jak już mi uwierzyłeś, to będzie łatwiej.
– Co będzie łatwiej?
– Szybciej, szybciej! Zobaczy nas!
– No zaraz, już otwieram. – Usłyszałem, że klucz przekręca się w zamku i po chwili już schroniliśmy się w mieszkaniu Wronka.
Pierwsze, co zauważyłem, to biurko, na nim ławę i krzesło, ustawione zaraz za drzwiami i przygotowane do zabarykadowania wejścia. W wakacje byłem kilka razy u Wronka, jednak barykadę zobaczyłem pierwszy raz.
Podniósł się, w ręku trzymał pusty słoik. Pochylił się nad stołem.
– Hej, mały, pieprzą ci się karty, ile masz w ręku?
– Piętnaście i dwadzieścia – wybełkotałem.
– Ale się ujebałeś. Dawaj, bo zarzygasz. – Wyciągnął mi karty z ręki i odłożył na kupkę. – Jak chcesz haftować, to pod stół.
Tak też zrobiłem. I pod stołem już zostałem.
