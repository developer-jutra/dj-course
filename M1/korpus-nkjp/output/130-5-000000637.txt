W piątek życzenia od przedstawicieli władz miejskich, kolejowych i zaproszonych gości odebrał dyrektor ZSET Kazimierz Maćkowiak. Kwiaty otrzymali nauczyciele, którzy przed laty kształcili kolejarskich specjalistów. Warto zaznaczyć, że w pierwszych 30 latach istnienia szkoły ponad 90 procent absolwentów otrzymywało zatrudnienie w PKP. Jednak na początku lat 90. zapotrzebowanie na nich zaczęło drastycznie spadać.
