Do roku 2006 znikną z obszaru Unii Europejskiej ostatnie reklamy papierosów. Parlament Europejski w Strasburgu przegłosował niedawno całkowity zakaz reklamowania wyrobów tytoniowych. W ten sposób zaaprobowane zostało wstępne porozumienie, osiągnięte w ubiegłym roku przez ministrów zdrowia Piętnastki. W ciągu 6 lat zakazane zostanie sponsorowanie przez firmy tytoniowe wydarzeń sportowych i kulturalnych. Decyzja ta nie dotyczy wyścigów Formuły 1 i mistrzostw świata w snookerze (odmiana bilardu).
