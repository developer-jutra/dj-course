3 sierpnia. Ukazuje się pierwszy numer „Przeglądu Zakopiańskiego” pod red. Walerego Eljasza-Radzikowskiego. Potem pismo prowadzić będzie Dionizy Bek.
16 września. Poświęcenie murowanego kościoła przy Krupówkach.
25 października. Otwarcie linii kolejowej Chabówka – Zakopane. Liczba gości w Zakopanem przekracza 5 tys. osób rocznie.
1979 11 grudnia. Otwarcie Muzeum TPN.
1982 1 czerwca. Przywrócenie tzw. wypasu kulturowego owiec w Tatrach.
1984 9 sierpnia. W BWA premiera „Pragmatystów’’ Witkacego w reżyserii Andrzeja Dziuka – spektakl dyplomowy studentów PWST z Krakowa. Młodzi aktorzy postanawiają osiąść w Zakopanem.
1985 Uroczyste obchody 100-lecia urodzin Witkacego.
26 czerwca. Otwarcie kasyna w hotelu „Giewont’’. Prowadzi je firma „Cassino-Orbis’’.
4 lipca. Pierwsza sesja nowej Rady. Burmistrzem zostaje senator Franciszek Bachleda-Księdzularz.
1 grudnia. Premier Waldemar Pawlak podpisuje rozporządzenie o likwidacji Gminy Tatrzańskiej i utworzeniu gmin w Poroninie, Kościelisku i Zakopanem. Rozporządzenie wchodzi w życie 31 grudnia.
29 grudnia. Ostatnia sesja Rady Gminy Tatrzańskiej.
Ściany skalne zbliżają się w tym miejscu i dalsza droga prowadzi w ciasnym wąwozie. W 1877 roku na wniosek Walerego Eljasza-Radzikowskiego zwężeniu temu nadano miano Bramy Kraszewskiego, dla uczczenia jubileuszu 50-lecia pracy pisarza, o czym informuje tablica wmurowana po przeciwnej stronie potoku. Warto obejrzeć ciekawe urwiskowe formy lasu, z trudem utrzymującego się na stumetrowych, stromych ścianach.
Pensjonat prowadziła najstarsza z trzech sióstr Sobczakówien – Katarzyna, obdarzona talentem literackim, którą na kartach swojej powieści „Róża bez kolców’’ ukazała Zofia Urbanowska. W 1892 r. zatrzymał się tutaj na stancji młody uczeń zakopiańskiej Szkoły Przemysłu Drzewnego, a później znany malarz – Karol Kłosowski. Po studiach powrócił do Zakopanego, ponownie zamieszkał w „Sobczakówce’’ i ożeniwszy się z Sobczakówną, podjął nauczycielską pracę w szkole, którą przed laty ukończył.
Wracamy do szosy i jedziemy w stronę sąsiedniego Falsztyna. Miejscowość związana również z rodziną Berzeviczych z Zamku Niedzickiego, choć założona w XV wieku, zapewne przez niemieckich osadników. Nazwa pochodzi prawdopodobnie od słowa Falkenstein – Sokola Skała, nadawanego urwiskom Zielonych Skałek, rezerwatowego terenu nad brzegiem Dunajca, w pobliżu wsi. Droga do Falsztyna prowadzi przez łagodne wzgórza Pienin Spiskich. Z lewej strony w dalszej perspektywie ruiny zamku czorsztyńskiego.
Kenar Antoni (1906–59), rzeźbiarz, pedagog, taternik. Po ukończeniu zakopiańskiej Szkoły Przemysłu Drzewnego i warszawskiej ASP osiadł w Zakopanem. Nauczyciel, potem dyrektor w Liceum Plastycznym (obecnie nosi jego imię). W licznych miejscach Zakopanego znajdują się jego rzeźby. Taternik, autor kilku pierwszych przejść letnich i zimowych. Od 1994 działa w Zakopanem Towarzystwo miłośników jego twórczości. Pochowany na Starym Cmentarzu.
Siedzibą tej parafii jest usytuowany przy skrzyżowaniu ulicy Zamoyskiego i Sabały nowoczesny kościół Świętego Krzyża. Został on wybudowany w latach 1982–91 według projektu arch. Witolda Cenckiewicza, który także jest projektantem wnętrza świątyni. Duchowym patronem kościoła jest św. Brat Albert, którego figurę zdobiącą wnętrze wyrzeźbił Antoni Grabowski. Prace metaloplastyczne w kościele wykonywał Władysław Gąsienica Makowski. Witraże projektował Jerzy Skąpski, a wykonali w 1991r. Anna i Ireneusz Zarzyccy.
1972 Rada Ministrów podejmuje uchwałę 306/72 w sprawie rozwoju Zakopanego (nie zrealizowaną).
1973 Utworzenie w Zakopanem powiatu dla gmin Zakopane, Poronin i Kościelisko-Witów.
Ukazuje się I wydanie „Encyklopedii tatrzańskiej’’ Zofii i Witolda H. Paryskich.
1975 3 grudnia. Elektryfikacja kolei Kraków – Zakopane.
Wprowadzenie nowego podziału administracyjnego kraju, Zakopane zostaje włączone do województwa nowosądeckiego.
Pierwszym wojewodą zostaje były naczelnik Zakopanego, Lech Bafia.
9–15 czerwca. „Zakopiańskim szlakiem Witkacego’’ – przegląd teatralno-muzyczny, zorganizowany przez Towarzystwo Muzyczne im. K. Szymanowskiego i Muzeum „Atma’’.
16–23 czerwca. I Zakopiańskie Prezentacje Artystyczne – festiwal teatralny, zorganizowany przez Teatr im. S.I. Witkiewicza.
1986 15 czerwca. Przeniesienie z Powązek na Stary Cmentarz prochów Kazimierza Przerwy-Tetmajera.
1988 14 kwietnia. Rzekomy pogrzeb szczątków Stanisława Ignacego Witkiewicza na Starym Cmentarzu. Jak się później okazało, z Ukrainy sprowadzono prochy zupełnie innej osoby, młodej kobiety.
Szczyt o bardzo charakterystycznym kształcie, dla historii polskiego taternictwa bardzo znaczący, ale zarazem tragiczny: tutaj większość taterników pobierała pierwsze nauki, tutaj też niektórzy tragicznie kończyli swoją karierę: Mieczysław Karłowicz, Mieczysław Świerz, Jan Długosz… Z Hali Gąsienicowej 1,5 godz., 4 km, 670 m różnicy wysokości. Znaki czarne, niebieskie i czarne. Wymagana niewrażliwość na ekspozycję i obycie z górami. Dojazd do Kuźnic autobusem lub mikrobusem, parking przy ul. Bronisława Czecha.
1989 4 czerwca. Wybory do Sejmu i Senatu, tzw. kontraktowe. Posłem z Podhala zostaje m.in. Stanisław Żurowski, działacz „Solidarności’’, senatorem Zofia Kuratowska.
1990 12 lutego. Naczelnikiem Zakopanego zostaje desygnowany przez „Solidarność’’ Maciej Krokowski.
19 maja. Reaktywowanie TOPR-u.
27 maja. W wyborach samorządowych wygrywają reprezentanci Komitetu Obywatelskiego „Solidarność’’.
1877 12 sierpnia. Poświęcenie placu pod budowę murowanego kościoła przy Krupówkach. W październiku – rozpoczęcie budowy.
1878 Upaństwowienie Szkoły Przemysłu Drzewnego.
1879 Zamknięcie hut w Kuźnicach.
1880 Właścicielem dóbr zakopiańskich zostaje Magnus Peltz, zięć Ludwiga Eichborna.
1881 Przekształcenie szkoły parafialnej w ludową: 1-klasowa, 2-oddziałowa, 200 dzieci. Mieściła się przy ul. Kościeliskiej.
Założenie w Kuźnicach pierwszej papierni.
Niemal wszyscy zwiedzający Tatry w pierwszej połowie XIX wieku zbierali w nich okazy przyrodnicze. Pierwszy zalążek muzeum przyrody tatrzańskiej utworzyli w Kuźnicach Homolacsowie – właściciele huty i dóbr zakopiańskich. Po utworzeniu Towarzystwa Tatrzańskiego jego działacze, wespół z nowym właścicielem Kuźnic Ludwigiem Eichbornem założyli muzeum, w którym zgromadzono kilkaset okazów flory, parę przykładów fauny i kolekcję minerałów. Kustoszem zbiorów był lekarz tamtejszej huty – dr Ludwik Ganczarski.
Lipki, wzgórze w centralnej części Zakopanego, między ul. Kasprusie, ks. Stolarczyka i Za Strugiem. Pastwiska, zimą dwa wyciągi orczykowe, na obrzeżach wille i dwa osiedla spółdzielcze – Lipki (przy ul. Stolarczyka) i Kasprusie.
Lutnia, willa przy rogu ul. Sienkiewicza i Kościuszki, wybudowana na pocz. XX w. W latach 1907–09 mieszkał w niej Mieczysław Karłowicz (tablica pamiątkowa). Obecnie należy do rodziny Danków.
1944 listopad. Rozpoczyna działalność zakopiańska tajna Ekspozytura Politechniki Warszawskiej (Wydział Architektury i Wydział Mechaniki). Przetrwała do sierpnia 1945 r.
1945 16 stycznia. Partyzanci AK oddziału „Kurniawa’’ dokonują egzekucji „Goralenfürsta’’ – Wacława Krzeptowskiego, wykonując wyrok sądu wojskowego AK.
25–27 stycznia. Gestapo i niemieckie władze opuszczają Zakopane, wraz z niektórymi konfidentami z „Goralenvolku’’.
27 stycznia. Konspiracyjne powołanie przez Delegaturę Rządu dra Stanisława Totwena na stanowisko burmistrza.
Dojście od Krzeptówek lub Drogą do Walczaków i Drogą pod Reglami. 20 minut (ale dojście z centrum Zakopanego – przeszło godzina), 800 metrów, deniwelacja 90 metrów. Znaki zielone. Parking przy Drodze do Walczaków lub na ul. Strążyskiej.
Może najciekawsza krajobrazowo (interesujące formy dolomitowe) niewielka dolina, z powodu odległości od Zakopanego prawie nie uczęszczana. Niegdyś często przedstawiana na obrazach i widokówkach, dzięki swej malowniczości ulubione miejsce plenerowej działalności zakopiańskich artystów.
Ponieważ już dawno minęło południe, mamy szansę bez dłuższego oczekiwania wyjechać na „narciarską górę’’. Uwaga: od kilku lat przed stacją pojawiają się handlarze, oferujący bądź bilety, bądź same tylko miejsca w kolejce. Jak dotąd, ani Państwowe Koleje Linowe, ani straż miejska, ani policja nie potrafiły poradzić sobie z konikami. Pamiętajmy – tylko istniejący popyt powoduje opłacalność nieuczciwej sprzedaży.
Przejawy folkloru materialnego to przede wszystkim istniejące jeszcze do dziś stare chaty góralskie (patrz rozdział „Budownictwo i architektura’’), ciekawe zdobnictwo i sztuka użytkowa, a także sztuka ludowa, którą można podziwiać w wielu izbach twórców ludowych (kowalstwo, malarstwo na szkle, stolarstwo i rzeźba).
Osobna sala poświęcona jest na prezentację eksponatów flory i fauny w Tatrach. Jedno z pomieszczeń ma charakter dydaktyczny – zwiedzający mogą tu wziąć do ręki poszczególne okazy minerałów, kawałki drewna i inne eksponaty. Przy muzeum znajduje się sala wykładowa, gdzie odbywają się odczyty i konferencje naukowe, a także prezentowane są filmy o tematyce tatrzańskiej.
Bachleda Klemens (Klimek) (1849–1910), przewodnik, współtwórca Tatrzańskiego Ochotniczego Pogotowia Ratunkowego, zdobywca wielu szczytów, autor pierwszych wejść letnich i zimowych. Zginął w służbie Pogotowia, niosąc pomoc rannemu taternikowi na ścianie Małego Jaworowego Szczytu. Pochowany na Nowym Cmentarzu.
Na muzeum przeznaczono część parteru drewnianego budynku. W trzech niewielkich pokoikach zebrano pamiątki osobiste po Bronisławie, sprzęt narciarski i taternicki, zdjęcia i dokumenty, trofea sportowe – dyplomy, medale, puchary, a także listy z Oświęcimia i malowane tam obrazki. Siostry Bronka Czecha, pełniące w tym muzeum funkcje opiekunek zbiorów, zgromadziły także obszerne kroniki Memoriału im. Czecha i Marusarzówny i albumy dokumentacji prasowej, dotyczącej brata.
W przeciwieństwie do poprzednio przedstawionych muzeów biograficznych, w domu Szymanowskiego nie wykonywano pełnej rekonstrukcji pomieszczeń. U podstaw tej różnicy leży przede wszystkim fakt, że dom ten po wyprowadzeniu się Szymanowskiego był użytkowany jako budynek lokatorski, stąd też jego wnętrze w momencie przekazania go muzeum nie miało z kompozytorem wiele wspólnego. Główną treścią ekspozycji jest informacja o Szymanowskim – kompozytorze, o jego miejscu w kulturze Polski, o jego związkach z Zakopanem.
Od przeszło 150 lat przewijają się przez Zakopane największe sławy polskiej – i nie tylko polskiej – sztuki. Większość artystów przyjeżdża na wypoczynek (część – w domach ZAiKS „Halama’’ i „Orlik’’ przy ul. Piłsudskiego), ale wielu też pokazuje się na tutejszych scenach. Niestety, prócz występów znakomitości muzycznych, teatralnych i estradowych, w Zakopanem od lat pleni się chałtura objazdowa – plaga życia kulturalnego polskiej prowincji.
