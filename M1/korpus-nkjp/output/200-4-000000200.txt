Polna droga, prowadząca do Osiek w kierunku lasu, wrzynała się w grubą po obu stronach warstwę śniegu. Mróz skrzypiał pod nogami Marcina, który szedł raźnym krokiem i pogwizdywał wesoło.
Ani się spostrzegł, kiedy osiągnął skraj lasu. Nietrudno było znaleźć miejsce pracy - na oświetlonym księżycową poświatą zboczu odcinały się ciemna barwą stosy zrąbanych gałęzi, tu i ówdzie leżały jeszcze nie wywiezione wczoraj sosnowe pnie.
Zaciekawiony obejrzał kamień ze wszystkich stron, lecz nic nadzwyczajnego w nim nie dostrzegł. Był on podobny do innych i chyba od dawna tu leżał, gdyż nawet u dołu obrósł warstwa mchu. Żeby jednak pozbyć się resztek wątpliwości - oparł się o kamień ramieniem i spróbował ruszyć go z miejsca.
Podniósł głowę wysoko białopióry łabędź, zdziwił się nawet ociężały bąk i wytknął z zarośli swój długi dziób. Cóż to za rumak zakłóca im spokój? Cóż to za jeździec samotny kieruje się o tej porze w grząską, zdradliwą i pełną zasadzek topiel?
W tym czasie kupiecka karawana podążała wytrwale naprzód. Jeszcze nie było słychać żądnych odgłosów ani podejrzanych szmerów. Lecz oto spokojne dotychczas konie zwietrzyły niebezpieczeństwo. Wszystkie jednocześnie podniosły głowy, zachrapały i - strzygąc uszami - szarpnęły zaprzęgami. Poderwali się woźnice, wytrąceni z błogostanu kupcy kazali natychmiast zatrzymać kolumnę i rozglądali się wokoło, usiłując przebić wzrokiem zapadające ciemności.
Wieś rozsiadła się opodal traktu wiodącego prosto do Koszalina. Mijali właśnie pierwszą z brzegu zagrodę, kiedy przez otwarte okno dobiegł z wnętrza izby podniesiony głos kobiety. Po chwili słychać było stamtąd dziewczęcy płacz.
Gniewko ściągnął wodze i wzrok obrócił w stronę zagrody.
