To, co teraz nastąpiło, można przyrównać do tryumfalnej odysei, poprzez podminowane Bałkany, a w dalszej kolejności - kraje Bliskiego Wschodu. Stacją docelową był Kair, kwatera główna Armji Brytyjskiej w basenie Morza Śródziemnego. Tam rezydował sztab SOE, najwyższa władza zdolna wyrokować o dalszych losach Krystyny. Wzdłuż marszruty placówki angielskie podawały sobie z rąk do rąk Krystynę, owianą sławą węgierskich dokonań; Andrzeja zaś traktowano jako "księcia małżonka".
Na cmentarzu Kensal Green znajduje się grób kobiety, która w pięknym ciele nosiła wielkiego ducha prawdziwych wojowników. Walczyła o wolność, walczyła z przemocą; przez swoje zamiłowanie do wolności i swoją postawę nie umiała się pomieścić w świecie powojennym. Głosy rodaków Krystyny po jej śmierci były pełne bólu i goryczy. "Krystyna Skarbek nie miała z czego żyć" - pisała polska gazeta w Londynie.
Klub jest stowarzyszeniem ludzi podzielających pewne gusta, stosunek do życia czy zapatrywania polityczne. White's, którego nazwa pochodzi od założyciela jednej z pierwszych kawiarń, White'a, zgromadził zwolenników gry w karty, zakładów, wyścigów, arystokrację poszukującą rozrywki we własnym gronie; St. James Club jest klubem dyplomatów; Traveller's Club należy do angielskich sfer ziemiańskich; Army and Navy Club tłumaczy się samą nazwą.
W samolocie myślałam o tych dniach spędzonych z Kowerskim. To niezwykłe, że mogłam go poznać. Myślałam też o tym, że poznałam go jako człowieka, którego ona już nie znała. Nie śledziła zmian na jego twarzy, nie odnotowywała jego pierwszych siwych włosów. Nie mogła zobaczyć, jak pięknie się starzeje...
Karol Zbyszewski, znany emigracyjny dziennikarz i felietonista, napisał o Krystynie: "...miała namiętność do zapoznawania ze sobą swych mężczyzn. (...) Sprawiła, że Ledóchowski, przelotny romans, zaprzyjaźnił się z jej stałym towarzyszem, Kowerskim. Ściągnęła na Bliski Wschód swego porzuconego męża, Giżyckiego, pod pozorem, że to geniusz i że obejmie po niej robotę w Budapeszcie. Naturalnie przedstawiła mu zaraz Kowerskiego...".
Dziś w kościele Św. Krzyża odbyła się ceremonja ślubna hr. Jerzego Skarbka z panną Stefanją Goldfeder. Błogosławieństwa nowożeńcom udzielił ks. kanonik Wesołowski. Pannę młodą prowadził do ołtarza jej ojciec, znany i poważany powszechnie bankier warszawski, p. Teofil Goldfeder.
Krewna Krystyny, która wciąż stała obok mnie, zajrzała mi przez ramię.
Krystyna jakby odżyła po tym nużącym i beznadziejnie wlokącym się czasie spędzonym za ladą u Harrodsa; nie potrzebowała już namawiać podstarzałych Angielek do kupna nowego biustonosza czy majtek, co przekładało się na wysokość jej pensji, nie musiała też grzebać się w czyichś brudach, dosłownie, przewlekając hotelową pościel.
Postanowiłam zacząć od kobiety. Starsza pani przyjęła mnie w dziwnym stroju i w jeszcze dziwniejszym uczesaniu: góra ufryzowanych loczków przykryta czymś, co miało udawać mantylkę, a przypominało robioną na szydełku serwetkę, której róg zachodził aż na czoło. Na rękach miała niciane rękawiczki bez palców.
A mnie się wydaje, że wręcz przeciwnie. Na dowód przeprawa Krystyny do Polski z panem L. Tam też było niebo nad głową i plecak zamiast poduszki, a nie przeszkodziło jej to w dokonaniu miłosnego podboju. Czyżby teraz przepuściła okazję, mając tuż obok przystojnego młodego mężczyznę?
Podczas mojej pierwszej bytności w Londynie miałam, dzięki uprzejmości pani z biblioteki polskiej, dostęp do teczki Krystyny. Zawierała kilka wycinków, ale podawały jedynie jej życiorys i dokonania jako agentki angielskich służb specjalnych. Znalazłam tam również ten artykuł o klubach i o roku 1952 jako "roku zgubionym"...
Stałymi towarzyszami Krystyny Skarbek byli: wysoki blondyn z włosami zaczesanymi do tyłu i pan kulejący z powodu sztucznej nogi. Przy ich stoliku zbierali się także inni. Krystyna Skarbek miała dar swobodnego obcowania z ludźmi i przyciągała ich do siebie. Jak się dowiemy, bywała też przykra dla tych, których nie lubiła.
P. Granville pochodziła ze starej rodziny, znanej w jej kraju. Cały świat wie, że była ona dzielną kobietą i oddała swej przybranej ojczyźnie w czasie wojny usługi, których jej nie zapomnimy. Mam nadzieję, że dzięki tym moim uwagom pamięć o niej będzie w przyszłości tak czysta, jak było jej życie w przeszłości".
Mój przyjazd tutaj to gorzka pigułka. Bo Andrzej bardzo się zmienił, to już nie jest ten człowiek, którego pamiętam. Wciąż dzwonią do niego jakieś baby. Czasami, jak słyszą mój głos, odkładają słuchawkę, ale inne bezczelnie się domagają Andrzeja. Coś mi tam szwargoczą łamaną angielszczyzną, że niby mają bardzo pilną sprawę.
Adwokat rodziny zaprzecza twierdzeniom oskarżonego o związku miłosnym z ofiarą. Dennis George Muldowney został wczoraj skazany na karę śmierci przez powieszenie.
Po wprowadzeniu na salę oskarżonego pisarz sądowy odczytał mu akt oskarżenia zarzucający, iż uderzeniem noża pozbawił Krystynę Skarbek życia w dniu 15 czerwca br. w hotelu Shelbourne. Zapytany, czy do zarzutów się przyznaje, Muldowney odpowiedział stanowczym głosem: "Przyznaję się do winy zgodnie z aktem oskarżenia".
Kair. Krystyna traktowana była jak prawdziwa gwiazda przez stacjonujących tutaj Anglików. Można by do niej odnieść hebrajskie powiedzenie: "Imię twoje cię wyprzedza", ale właśnie przy jej profesji było to ze wszech miar niewskazane. Andrzej Kowerski pozostawał w jej cieniu i nie wiadomo, jak to znosił.
W drodze powrotnej do Monachium zniknęły resztki skrępowania, jakie wobec siebie odczuwaliśmy. Może to wyprawa do fortu nas do siebie zbliżyła, w końcu kosztowała sporo wysiłku, przede wszystkim była dla nas obojga wielkim przeżyciem. W każdym bądź razie Andrzej zaczął mi opowiadać rzeczy coraz bardziej osobiste. Miałam wrażenie, że od dawna czekał na kogoś takiego jak ja, że gromadzone latami wątpliwości, żal, niepewność, wreszcie poczucie winy, teraz mogły znaleźć ujście.
Biedna kobieta, co musiała przeżywać, widząc podobiznę Krystyny, pod którą wymieniona była suma za jej głowę!
A Krystyna... co mogła czuć, oddając się temu odrażającemu człowiekowi, poświęcając swą intymność, czyli coś dla niej najważniejszego, co stanowiło o smaku życia. Prawdą jest, że miała wielu kochanków, lecz sama ich wybierała. I byli to zawsze mężczyźni obdarzeni nie tylko przymiotami ciała, ale i duszy.
Mieszkanie Arka rzeczywiście było obszerne, ale dziwnie rozplanowane. Zaraz za niewielkim przedpokojem zaczynał się salon, z którego wchodziło się do kuchni i do łazienki, a który kończył się schodkami prowadzącymi na coś w rodzaju antresoli, gdzie stało biurko i regały pełne książek; światło wpadało tam przez umieszczone wysoko niewielkie okienko, przesłonięte z zewnątrz gałązkami dzikiego wina, w słoneczne dni jego liście rzucały na ściany i podłogę postrzępione, ruchome cienie.
Staruszka wyjęła z kredensu album oprawiony w zniszczoną ciemnowiśniową skórę. Z dziwnym uczuciem brałam go do ręki. Za chwilę miałam zobaczyć twarz swojej bohaterki... Otworzyłam go na pierwszej stronie i natknęłam się na pożółkły wycinek z gazety. Był to "Goniec Warszawski" z 12 grudnia 1898 roku.
Otwieram drzwi z szybkami, które przesłaniają udrapowane firanki. Kwadratowe stoliki przykryte kraciastymi serwetami, na nich nieduże wazoniki, w każdym kwiatek. Schludnie i bezosobowo. Nic mi nie mówi to wnętrze, które kiedyś musiało wyglądać zupełnie inaczej. Jak? Jak czuła się Krystyna, schodząc tu co rano na śniadanie?
Krystyna w swoich dziennikach opisała jedno jedyne polowanie, może dlatego, że nie mogła się pogodzić z zabijaniem zwierząt, a to było bezkrwawe: pogoń za lisem, czyli za jeźdźcem z lisią kitą przypiętą do ramienia, którą należało mu odebrać. Miała wtedy osiemnaście lat.
Jak ona wtedy wracała... jak wyglądała jej przeprawa przez góry, o których napisała w swoich dziennikach, że są surowe, ale mniej zdradliwe od gatunku ludzkiego... Zwierzała się Kate, że przejście miała tym razem bardzo trudne, a w Karpatach pikował na nią niemiecki samolot i nawet puścił serię.
Trzeba było pomyśleć teraz o zorganizowaniu sobie życia na nowo i pogodzić się z faktem, że się będzie emigrantem ze wszystkimi tego skutkami. Któregoś dnia Andrzej zjawił się u Krystyny w hotelu, tym samym, w którym potem zginęła. Odstawiony, w marynarce, pod krawatem.
Mam teraz... no, powiedzmy, ileś tam lat. Ale czy to tak dużo? Moje ciało i dusza nie zestarzały się ani na jotę, od czasu jak bazgrzę w tych zeszytach. Zapisałam co prawda wiele stron, ale jedna strona to na szczęście nie jeden rok, to tylko jeden dzień albo nawet chwila...
Ruszyliśmy dalej i po niedługim czasie znaleźliśmy się w okopie otaczającym fort. Był porośnięty wysoką, pokładającą się trawą i drzewami, których rozrośnięte korzenie wystawały gdzieniegdzie jak zakrzywione szpony. Uczucia niesamowitości dopełniały betonowe, pokryte zielonkawym mchem mury. W dole zaś rozciągał się widok na pofałdowane pagórki, doliny, przełęcze, wyraźnie widać było wijącą się nitkę rzeki.
Chytrzy a mało moralni przedsiębiorcy zakładający kluby w Soho, w Kensington, na Bayswater niszczą tradycję i dobry ton. Także postępująca demokracja, niwelacja najwyższej warstwy społeczeństwa i mieszanie się klas czynią z klubów przeżytek. Stare gmachy, dostojne i omszałe, coraz bardziej upodobniają się do mamutów, wchłanianych w błoto epoki polodowcowej.
W czasie pobytu u sióstr w klasztorze Krystyna korespondowała z ojcem, niecierpliwie wyczekując jego listów. Ich głównym tematem był park i konie. "Ten wiąz na kępie - pisał ojciec - co pierwszy czerwienieje na jesieni, wiatr przewrócił. Kazałem ogrodnikowi zasadzić nowy". Albo: "W zeszłą niedzielę mieliśmy straszną burzę, jakiej najstarsi ludzie nie pamiętają. Piorun strzelił w ten wysoki świerk za mostkiem na kanale".
Krystyna pomyślała, że ta władza jest szczególnie okrutna i nie ma co liczyć, iż wykaże w przyszłości choćby najzwyklejsze ludzkie odruchy, ale nie powiedziała tego głośno.
Matka też się o nią bała. Kiedy Krystyna wracała z miasta, zastawała ją na czatach przy drzwiach.
