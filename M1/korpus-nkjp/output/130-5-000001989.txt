Szlifierz kamieni szlachetnych, farmaceuta, zmianowy w izbie wytrzeźwień - to jedne z najbardziej pożądanych zawodów na rynku pracy województwa śląskiego. Nie ma natomiast pracy dla górników i mechaników urządzeń przemysłowych. System kształcenia w województwie śląskim jest niedostosowany do potrzeb rynku pracy - wynika z badań Zakładu Badań Ekonomicznych i Społecznych Głównego Instytutu Górnictwa w Katowicach.
