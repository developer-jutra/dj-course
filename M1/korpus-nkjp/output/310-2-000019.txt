- Faktycznie, wyglądasz jak byś jechał na Hallowen - odpowiedziałem próbując ukryć moje zaskoczenie. Usiedliśmy, zamówiliśmy do picia napoje chłodzące.
- Może byśmy coś zjedli? - zapytał krótko Robert.
- Jeśli masz ochotę, to proszę, ja dziękuję - odpowiedziałem.
Pozostaliśmy przy napojach.
- Co to za temat? - zapytałem niecierpliwie.
- Historia najemnika, którą usłyszysz z pierwszej ręki.
Po smacznym obiedzie miałem jeszcze chwilę dla siebie. Popływałem trochę w basenie i wyruszyłem do hotelu La Mirage na spotkanie z moim "najemnikiem". Robert czekał już na mnie przy tym samym stoliku, przy którym spotkaliśmy się wczoraj rano. Znowu wyglądał inaczej - jakby dopiero wrócił z kortu tenisowego. Zobaczył mnie i krzyknął.
- Witam mojego kochanego autora!
