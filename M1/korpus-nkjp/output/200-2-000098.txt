Ciało Gwieździka znaleziono przypadkiem. Natrafiły nań dzieci zbierające zioła dla starej Felakowej. Leżał pod ścianą spichrza, pod wybitym okienkiem, z którego zwisał sznur. Obok ciała rozdarty kulą worek, z otworu ciurkał strumyczek owsa. Zwilgotniał trochę przez noc, spęczniał. Gwieździk miał ten owies na twarzy, w otwartych ustach, na oczach. Palce wbite jak szpony w nasyconą zieleń trawy. Już stężał.
- Pani Marto, co robić? Kierownik z Regnowa polecił nauczycielkom promować każdego niezależnie od wyników. Jak? Oni powinni znaleźć się w specjalnych warunkach, bo ja wiem gdzie, w internatach i pod opieką lekarza? Im trzeba długiej, indywidualnej pomocy, rozmów, leczenia. To nie są normalne dzieci.
Reidernowa skrzywiła się, kiedy zapytała ją, czy we dworze znajduje się coś w rodzaju podręcznej apteczki. Nie wiedziała. Kłopotom zaradziła Gawlikowa. Wyciągnęła z przepastnej kieszeni fartucha kluczyk i zaprowadziła Martę do kredensu. Tam na ścianie wisiała przykurzona szafka.
- Od czasu, gdy pani Reidernowa objęła rządy, nikt tutaj nie zajrzy - zganiła porządki Gawlikowa.
- Wobec tego pański pobyt w Maleniu...
- Był nieodzowny. Nie mogę wprowadzać tu nowych ludzi. Przekonamy się. Jeśli jest, jak przypuszczam, Niemcy mocno się rozczarują. Już mnie tu nie zastaną i będą bardzo zdziwieni.
- Nie zostaje pan na noc? Borowski wyjechał, wróci najwcześniej jutro albo za dwa dni.
- Przemawia przez panią gniew. Proszę się uspokoić. Nic nie zmieniamy. Kiedy się coś tworzy od nowa, w praktyce pewne rzeczy wyglądają inaczej. Teoria nie da się ująć w sztywne ramy.
- Proszę wyjrzeć na podwórze. Gdzie jest fabryka? Nie będzie potrzebna. Wybudujecie nową, za co? Zostawiacie wszędzie zniszczenie, karczowisko. To się nazywa nienawiść, a nie odbudowa państwa.
- Dlaczego?
- Dlaczego, dlaczego. Za wiele pan chce... Przywykliście do zadawania pytań, do badań. Lubicie wyciągać z ludzi... Tym razem ja powiem: skończmy z tym.
- Czytałaś dzisiejsze Życie?
- Dlaczego pytasz? Nie czytałam.
- Jest nekrolog. Jakiś ksiądz Balcerzak. Staruszek, ponad dziewięćdziesiąt lat.
- No i co?
- Musi ci być bardzo ciężko - powiedziała Marta i położyła rękę na ramieniu Marysi.
Dziewczyna przerwała ścieranie kurzy, popatrzyła na rozmówczynię ciemnymi, prześlicznymi oczami, które przypominały dwa kasztany w otoczce pierzastych rzęs.
- Ja już tyle widziałam i przeszłam, proszę pani. Ludzie są, a potem ich nie ma. Trzeba żyć.
- A gdzie jest właściwie Hieronim i Sylwek?
- Pojechali ściągnąć kontyngenty od kułaków. Nie zazdroszczę im. Mogą przy okazji oberwać.
- Co to kułacy?
- Nie wie pani? Obecnie gospodarze. Jak choćby nasz sołtys. Mają po dwadzieścia i więcej hektarów. Który nie dostarczył zboża na przemiał, będzie odpowiadał.
- A, jeżeli pani się za nim wstawia... - puścił delikwenta, nie omieszkał jednak na ostatek kopnąć chłopaka w siedzenie. Mały podyrdał, nie oglądając się na wybawicielkę.
- To huncwot! Jak go jeszcze raz przyłapię, skórę będę darł! - dyszał utrudzony. - Cała rodzina nic nie warta, jeszcze plotki robią, ale przyjdzie czas, policzymy się. Kużden dostanie, co należne.
- Co takiego? - Irenka z plamami na policzkach szarpała ramię syna, szarpała klapy nie dopiętej kurtki. - Ty ośmielasz się nie tylko czytać, ale przynosić tutaj te rzeczy? Czyś pomyślał, czym to grozi tobie, mnie, ojcu? Żądam, abyś w tej chwili, natychmiast to zniszczył. Gdzie to masz?
- Mamusiu!
