Pobyt w Lefortowie nie trwał jednak długo. W nocy z 22 na 23 czerwca całe więzienie zaciemniono, a straż miała przy sobie maski gazowe. Ze tym razem nie są to ćwiczenia więźniowie przekonali się nad ranem, gdy usłyszeli wybuchy bomb i salwy artylerii przeciwlotniczej.
Stefan Kozłowski rozwijał też szerszą działalność społeczną. Zakłada w Kielcach pierwsze w Kongresówce Towarzystwo Rolnicze, inicjuje utworzenie w Miechowie chłopskiej organizacji rolniczej "Jutrzenka", upowszechnia służące szerzeniu oświaty na wsi popularne wydawnictwa Konrada Prószyńskiego, wspiera rozwój ruchu narodowego na Górnym Śląsku i działalność Wojciecha Korfantego, walczy o prawo używania języka polskiego w gminach, upamiętnia postacie wybitnych Polaków.
Za tę zbrodnię wymierzył mu karę śmierci, utratę praw obywatelskich, publicznych i honorowych a ponadto przepadek majątku, oraz zdolności dziedziczenia. W uzasadnieniu sąd uznał przyjęcie do wojska za dowiedzione na podstawie zeznań mjr Miałkowskiego i płk Kosiby, fakt przejścia na stronę niemiecka na podstawie zeznań rtm Cumfta i ppłk Halewskiego, zaś oddanie się całkowicie na usługi rządu niemieckiego na podstawie depeszy z Londynu.
Sytuacja Leona Kozłowskiego była, jak na ówczesne warunki, w porównaniu do wielu innych ciągnących do Buzułuku więźniów i zesłańców stosunkowo komfortowa.. Jego stopień oficerski został zweryfikowany, a on sam miał osobiste przyrzeczenie Dowódcy Armii, że jakiś przydział w wojsku dostanie.
Dlaczego z tego nie skorzystał?
Wydaje się, że o decyzji przesądziły trzy czynniki. Tak przynajmniej wynika z zachowanych dokumentów i relacji.
O "konferencjach metodycznych" organizowanych pomiędzy władzami niemieckimi i sowieckimi wiemy też z badań Sławomira Dębskiego, autora obszernej monografii o stosunkach niemiecko sowieckich w latach 1939- 1941. Podaje on nawet pewne szczegóły tych spotkań, jednak w konkluzji stwierdza, że jak dotychczas nie znaleziono przekonywujących dowodów na powiązanie tych konferencji ze sprawą Katania.
Leon Strasburger - dziadek ze strony matki, na którego cześć nadano pierworodnemu synowi imię, jako osiemnastolatek uciekł ze szkoły, przyłączył się do oddziału Langiewicza, w którym walcząc, został ranny w bitwie pod Małogoszczą. Zachowała się jego piękna fotografia w powstańczym stroju, wykonana w jednym z krakowskich atelier, a także oryginalne dokumenty, powstańcza prasa i ulotki. Wuj matki, Bronisław Werner, spędził pięć lat w aresztanckich rotach w Orenburgu.
Tyle relacja Franciszka Ancewicza. Także Luciana Frassati Gawrońska, która pisze wprawdzie o Leonie Kozłowskim jako o "człowieku pechowym i zupełnie pozbawionym powagi" stwierdza, że był on pod ciągła kontrolą gestapo, i że stosunek doń Niemców był niechętny.
Skąd zatem tak powszechne przekonanie o jakichś trwających w Berlinie rozmowach, pewność na ten temat w polskim Londynie i - w konsekwencji - proces sądowy i wyrok w Buzułuku?
"I pokazali" komentuję ten opis Marian Romeyko.
Już 10 października powołana została komisja rządowa dla zbierania faktów i dokumentów dotyczących przebiegu wypadków związanych z klęską wrześniową. Formalnie komisja ukonstytuowała się w listopadzie w składzie: generałowie Haller i Modelski oraz ministrowie Stroński i Ładoś. Prace komisji szybko przezwanej "czerezwyczajką" w sposób nieuchronny prowadziły do rozpanoszenia się donosicielstwa i intryg.
Wicepremier zapowiedział dymisję. W końcu sprawa zakończona została polubownie, Mikołajczyk w rządzie pozostał , ale być może to kolejne rządowe przesilenie dodatkowo wpłynęło na ostre stanowisko w sprawie Leona Kozłowskiego. Zresztą sami Piłsudczycy bardzo byli działaniami byłego premiera poruszeni. Generał Sosnkowski pisał 27 stycznia do swych kolegów w USA: Uważam, że piłsudczycy powinni się ostro odciąć(...) podkreślając ostry kurs antyniemiecki. Niepoczytalną akcję Kozłowskiego trzeba bezwzględnie napiętnować.
