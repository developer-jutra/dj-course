Jeżeli chcieli przyciszyć telewizor, to mogli przecież zadzwonić do drzwi, a nie od razu je wyłamywać z futryny. I dlaczego Inspektor mówił o znalezieniu sobie fajniejszego zajęcia? Po co znajdować sobie fajniejsze zajęcie, skoro to zajęcie, które się ma, jest najfajniejsze pod słońcem? Siedzisz sobie wygodnie w fotelu, bez wysiłku, i sobie patrzysz. A jak ci się jedno znudzi, to robisz pstryk i patrzysz na drugie.
Miał całkowitą rację. Teraz wszystko zaczęło układać się w miarę logiczną całość.
Ale nie do końca.
Kiedy chłopcy wrócili do domu, Franek za nic w świecie nie chciał się zgodzić, żeby Jasiek zostawił go samego. W końcu to był jego pomysł, żeby pojawić się w Zakładzie Napraw. Więc teraz dlaczego tylko Franek ma ponosić za to konsekwencje?
Jasiek i Franek zostali sami.
Ale nie na długo.
Korzystając z okazji, Franek z Jaśkiem postanowili dokładnie przyjrzeć się wypełniającym biuro rzeczom. W końcu znalezione przedmioty mogą ułożyć się w całkiem ciekawą historię. Na przykład taką - gdzie i w jaki sposób można znaleźć peryskop z łodzi podwodnej, do którego przyczepiona jest wędka, wełniane rękawiczki ośmiopalczaste i seledynowe wdzianko z odblaskami.
Zza drzwi mieszkania numer sto piętnaście dobiegł czyjś rozpaczliwy krzyk.
Potem rozległy się jeszcze inne równie przerażające odgłosy.
A potem pod drzwiami mieszkania numer sto piętnaście nie było już nikogo.
Po pani Florczakowej i Kropce został tylko jeden ślad.
Błyszczące odblaskami, porzucone na wycieraczce, seledynowe wdzianko.
Bo na przykład we wtorki Inspektor patrzył przez okno tylko w górę, gdzieś tam, gdzie kończyły się dachy i siadały gołębie. A w środy tylko w okna na wysokości pierwszego piętra. Patrzył na firanki, kwiaty, a czasami zwierzaki na parapecie. Natomiast wyścigi na sygnale, slalomem między uskakującymi samochodami i przechodniami, często na jednym kole albo, dla zyskania na czasie, spodnią stroną mostu, przyprawiały go o ból głowy.
