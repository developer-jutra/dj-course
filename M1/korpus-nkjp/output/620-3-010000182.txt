Kognitywistyka subsymboliczna bazuje głównie na wyjaśnianiu procesów myślowych w mózgu ludzkim opartych na funkcjonowaniu sieci neuronowych. Coraz popularniejszym paradygmatem kognitywistyki subsymbolicznej staje się nauka, w której łączy się wzorce i modele pochodzące z tradycyjnych nauk o poznawaniu, psychologii, neurobiologii i wielu innych subdyscyplin nauk przyrodniczych. Jednym z najbardziej znanych specjalistów w tej dziedzinie w Polsce jest Włodzisław Duch, pracujący na Uniwersytecie Mikołaja Kopernika w Toruniu.
