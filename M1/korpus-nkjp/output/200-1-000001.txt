Na szczęście wicher zdrowo rozwiał nas po świecie i nasz mały teatrzyk STS wszędzie ma swoich ludzi. Holowany przez nich na łańcuchu szczęścia siedziałem na dziko w tym pierwszym naszym torontońskim mieszkaniu na Charles Street jak mysz pod miotłą, gdy nagle ktoś zapukał do drzwi....
Rysiek dziękował Bogu, że nie wręczył prezesowi dolara w parku, boby wtedy nie miał czego szukać. A tak jest dziś człowiekiem sukcesu. Powiodło mu się. Wąż w kieszeni go uratował.
Gość w wełnianej czapce, pomyślałem, co prawda pasjonuje się nie wężami, lecz psami, niemniej nigdy nie wiadomo, czy jak wróci do domu, nie okaże się kimś innym niż w parku.
Miało to jednak taką samą szansę na powodzenie jak próba rozmowy Wojtka Szczuckiego z suką Norą w Queens Parku. Teraz Wojtek miał łzy w oczach i ocierał je ukradkiem. Stał przy swej filipińskiej żonie Neryssie, którą ten pogrzeb wyraźnie zszokował. Słuchała gry Józia z szeroko otwartymi ustami. Nasze wzruszenie i jej się udzieliło.
Tak to jest z nami artystami. Nie tyle talent, co ślepy przypadek i fortuna rządzą naszą karierą. I te trzydzieści dwa w końcu nigdy niezrealizowane młotki, które, waląc na oślep po głowie, często nas dobijają.
Andrzej Pawłowski patronował naszym malarzom i pisał recenzje z wystaw artystycznych do „Związkowca”. Pewnego dnia powiedział mi, że zastępcą redaktora naczelnego pisma jest Robert Długoborski. Roberta znałem z Programu III Polskiego Radia jako młodego redaktora.
Kazał Paoli przynieść sobie drinka. Wypił go i otarł usta ręką. Chwycił palcami za dolną wargę i ściskając ją jak w cęgach, przez chwilę dumał posępnie. Pierwszy raz widziałem go w takim stanie. Ręce mu drżały, gdy podnosił szklankę. Poprawiał wciąż aparat w uchu, jakby chciał lepiej usłyszeć. Dopiero teraz zdałem sobie sprawę z jego wieku. W końcu jest po osiemdziesiątce. Ma prawo wysiąść. Dosyć przeżył. Konia by powaliło.
W ten sposób na jesieni 1992 roku wziąłem maszynę do pisania i poleciałem do San Diego. Salon w San Diego, który od czasu mego wieczoru autorskiego gościł plejadę gwiazd z Polski i Stanów, niedługo będzie obchodził swoje dziesięciolecie. Oczywiście jako „pisarz miły” i salonowy pionier zostałem znów zaproszony.
Ustaliliśmy ze Stachem, że jeszcze trochę pociągnę pismo dla honoru domu i odejdę. Szkoda by było niszczyć dziennik, który ciekawie się rozwijał i przełamywał monopol prasowy Dąbrowy. Szukałem na gwałt następcy. Tym bardziej wściekałem się na Piotra za jego szaleństwo. Zostawił mnie „z ręką w nocniku”. Byłby wymarzonym szefem. Ale stało się. Chłopcy zrobili swoje.
Nie bardzo mogłem sobie wyobrazić, że za miesiąc będę w Toronto. John Roder otrzymał propozycję objęcia nowego laboratorium przy znanym szpitalu Mount Sinai Hospital i z całym zespołem z Kingston przenosił się do Toronto. Jak mało który z Kanadyjczyków interesował się historią naszego kraju. Z wielkim trudem próbował ją zrozumieć. Zdziwienie Roderów w kwestiach u nas oczywistych było czasem wzruszające i świadczyło o wielkiej przepaści, jaka dzieliła nasze dwa światy.
Z.D. – Tym bardziej chcielibyśmy usłyszeć. Pan Bielski pełni teraz publiczne funkcje...
R.C. – Ja też, panie redaktorze. I mam prawo do prywatności...
Z.D. – Ale pan został zlustrowany. I nie ma pan nic do ukrycia.
R.C. – To prawda.
Z.D. – A on nie.
R.C. – Nie będziemy lustrować w Kanadzie. To niczemu nie służy.
Z.D. – Stąd pewnie zwinął żagle i przeniósł się do Kanady?!
R.C. – Możliwe. Wiem tylko, że jego żona jeszcze w Nowym Jorku zdecydowała się wrócić z synem do kraju. A on przez parę lat pracował w piekarni...
Z.D. – A dziś w gazecie poucza nas i potępia innych. Jako Newyorker. Tak podpisuje swoje felietony. Ciekawe, pod jakim pseudonimem działał w Stanach w naszych służbach. Pewnie Konrad...
Nie przeżył tego dnia. A grajcar, o którym pisał, to było roczne stypendium twórcze. Miałem je pobierać w miesięcznych ratach.
Napisałem, oczywiście, o Farmerze dłuższe wspomnienie. Dołączyłem do niego parę zdjęć. Dwa z wczesnej młodości i to ostatnie, które robiłem w stajni. Jak stoi przy swej karej klaczy Aleksie uśmiechnięty, ze szczęśliwą twarzą lwa Bongo. Nie zdążył tego zdjęcia obejrzeć, ale myślę, że by mu się spodobało.
R.C. – Ale skansen Jana Podolca jest całkowicie prywatny i ma jeszcze jedną atrakcję, której wasz na pewno nie ma.
Z.D. – Mianowicie?
R.C. – Plener.
Z.D. – Nasz Black Creek Village też ma plener...
R.C. – Ale nie rzeźbiarski. O plenerze rzeźbiarskim mówię, panie redaktorze. Nie sądzę, by był w waszym czarnym strumyku.
Z.D. – My żartujemy, że Niagarę należy na jakiś czas oddać do remontu i wyłączyć, żebyśmy nie musieli nad nią wozić bez przerwy gości z Polski. Myślę jednak, że takie muzeum ptactwa kanadyjskiego pod nazwą na przykład »Blue Jays«, ten piękny ptak o niebieskich skrzydłach jest – jak wiadomo – znakiem firmowym najlepszej naszej drużyny w palanta, cieszyłoby się ogromnym powodzeniem.
Tę hekatombę biedronek potwierdził również Tadeusz Gonsik, tyle że mówił o nich jako o pladze. W jego ukochanej „Ostoi” zniszczyły mu lipy, których nasiona wiózł z Polski, tak że je znienawidził. „Dawniej w Nowogródku kochałem boże krówki, a teraz widzę, że to szkodniki! – rzekł zdziwiony. – Muszę wszystko spryskiwać. Takich chmar biedronek w życiu nie widziałem. I do tego one strasznie gryzą” – poskarżył się swym śpiewnym, kresowym akcentem...
