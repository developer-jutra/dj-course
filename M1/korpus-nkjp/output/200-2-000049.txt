Orzechowe oczy garncarza wpatrzyły się badawczo w twarz Kaliasa.
- A gdzie matka?
- Sprzedana do niewoli, pod Neapol.
- A ty?
Kalias spuścił głowę. Nie chciał kłamać. Grek zmarszczył czoło i chwilę jeszcze badał go uważnie wzrokiem.
- Głodnyś, co?
Podszedł do jednej z półek, wyciągnął spore zawiniątko, dzban i gliniany kubek.
Podał mu dwa kawały chleba z zimnym mięsem pachnącym czosnkiem, nalał do kubka wina rozcieńczonego wodą.
"Przeliczyłeś się, wodzu, przeliczyłeś - urągał w duszy jakiś nieustanny głos. - Czyż naprawdę nie ma innego wyjścia, tylko pchnąć w nienawistną, niesytą krwi rzymską gardziel tę ofiarę z dwustu dzielnych? Gdyby tak znaleźć inną drogę z tej przeklętej góry... Gdyby tak mieć mocne liny!..."
Po chwilowej ciszy zapytał głos zza bramy:
- A gdzie Marek? On tu miał pełnić straż.
- Marek w gmachu. Zamieniłem się z nim, bo chciał posłuchać przysięgi gladiatorów.
I znowu zapadła minuta denerwującej ciszy. Widocznie dowódca straży wahał się, co ma czynić. Nagle skądiś z góry przeraźliwy krzyk rozdarł powietrze:
- Na pomoc, na pomoc! Bunt!
- To Furius?! - zawołał jeden z otaczających. - Przecie ja pracowałem z Tytusem Furiusem... mówił mi...
Wódz rzymski podskoczył ku niemu i chwycił gwałtownie za szerokie bary.
- Coś ty powiedział?! - krzyknął chrapliwie.
- E, przyjacielu, nie duś mnie! - rozgniewał się żołnierz. - Chcesz, to opowiem, ale nie szarp mnie...
- Mów, na Jowisza zaklinam, mów...
Naradzali się długo, a potem poszli do Spartakusa. Zgodził się, dał kilka dobrych rad i wyznaczył Polluksa na dowódcę.
Przygotowania trwały krótko. Spośród trzystu ochotników Polluks wybrał stu najlepiej znających się na morzu. Załadowano się na pięć barek i o zmierzchu wyruszono. Noc szła ciemna, bezgwiezdna i bezksiężycowa. Czy Milon zdecyduje się na powrót?
Jeden z grających spojrzał na chłopca i uśmiechnął się.
- No jak, dobrze ci?
- O, tak. Vilicus dobry, wy też jesteście dobrzy... Chyba i pan będzie dobry...
- Zobaczysz, zobaczysz - oschle, dziwnym tonem rzucił pytający i powrócił do gry.
