Zapewne pamiętamy, że w poznańskiej katedrze pochowani zostali także inni przedstawiciele dynastii piastowskiej. Szczątków ich już dzisiaj nie ma. Nie zostały jednak "rozdrapane" przez żądnych sensacji kolekcjonerów, lecz zwyczajnie unicestwione przez czas. Rozsypały się w proch i pył i na zawsze połączyły z matką-ziemią.
"Postępowanie niemieckich konserwatorów było ze wszech miar uzasadnione. Katedra poznańska istotnie została zbombardowana, ponieważ znajdowała się na linii ostrzału cytadeli - mówiła prof. Alicja Karłowska-Kamzowa. " W taki sposób zostały zniszczone płyty w katedrze wrocławskiej, która również została zbombardowana. Gdyby Niemcy nie wywieźli płyt wielkopolskich, czekałby je los dokładnie taki sam, jaki spotkał płyty wrocławskie.
