Policja dysponuje portretem pamięciowym złodzieja dzieła Mikołaja Kopernika "O obrotach sfer niebieskich". Ma też ślady zapachowe, ślady linii papilarnych oraz rewers własnoręcznie wypisany przez sprawcę kradzieży. Dzieło skradziono przedwczoraj z Biblioteki Polskiej Akademii Nauk w Krakowie. Wcześniej ktoś próbował wypożyczyć inny egzemplarz z Biblioteki Jagiellońskiej. O kradzieży powiadomiono Straż Graniczną i Interpol.
