Potwierdzany w badaniach przekrojowych utrzymujący się wysoki udział biednych Polaków nie informuje o skali biedy trwałej. W opracowaniach poświęconych materialnym warunkom życia w Polsce i współczesnej polskiej biedzie coraz częściej spotka się określenia, np. "postępująca pauperyzacja", "utrwalająca się bieda". Stwierdzenia te dowodzą o dostrzeganiu czasowych aspektów współczesnego ubóstwa, ale poza nielicznymi próbami, których wyniki nie są jednoznaczne, brak pogłębionych analiz trwania biedy w Polsce.
