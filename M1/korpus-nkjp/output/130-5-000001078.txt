Wybuch w domu mieszkalnym w Petersburgu jest wynikiem ataku kryminalnego, ale nie ma żadnego związku z falą zamachów, która przetacza się przez Rosję od końca sierpnia - poinformowała w piątek petersburska milicja. Wiceszef milicji z Petersburga Nikołaj Jegorow wyjaśnił, że na podeście schodów szóstego piętra, przed windą eksplodował ładunek wybuchowy o sile od 1 do 5 kg TNT.
