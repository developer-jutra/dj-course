- No to masz dobrze, on się na pewno chce z tobą ożenić.
- Ale, coś ty.
- Mówię ci, na pewno, jak ci to powiedział.
- Teraz ty powiedz - poprosiła Szprycha.
- Ja wczoraj widziałam tego małego trupka.
- Ale też wygląda, śmieje się jak głupi do sera.
Mężczyzna śmiał się głośno pokazując górną lewą złotą trójkę. Klepał Jazończyka po ramieniu, ciągle ze śmiechem, mimo że twarz tamtego wyrażała surową powagę.
Wuja nie uczestniczył w rozmowie przyglądając się im obu bez sympatii. Pająk ze Szprychą postali chwilę, a potem schronili się pod daszek na podwórku. Wiatr kołysał nieznacznie wierzchołkami topoli, otrząsając zbędne krople deszczu, który przestał padać zupełnie.
- Mnie to co innego.
- A co myślisz, że ja jestem głupia?
- Taa. Przyjdziesz dziś po obiedzie?
- Jak gdzieś idziemy, to nas zawsze ktoś widzi.
- Niech sobie widzi.
- Ale wiesz.
- No wiem. To będę czekał za rogiem.
- Nie wiem, czy mnie puszczą, może będą się bali.
- Jak przyszłam tu z małym Marychem to stały puste mieszkania na pierwszym piętrze, ale takie duże, to dla nas za eleganckie, powiedziałam sobie i też my nie wzięli takiego.
- Widzi pani, a Blokowa wzięła i się nie zastanawiała, i ma, i może robić, co chce.
Muszę zobaczyć.
- Nie boi się pani? - spytała Blokowa.
- Jak kto ma czyste sumienie, to się nie boi.
Wszystkie kobiety opuściły podwórko i ojciec Eli stojąc na balkonie spokojnie nabijał fajkę. Oparł się o mur i patrzył spod przymkniętych powiek na sinawe aromatyczne obłoki dymu rozpływającego się w letnim powietrzu.
Czarny ptak załopotał nerwowo skrzydłami, ocierając pióra o liście drzewa morelowego, ale kiedy przekonał się, że ten długi świdrujący dźwięk to po prostu budzik, siedział dalej spokojnie, zupełnie inaczej niż gołębie i wróble krążące bez potrzeby między domami.
Zaczął się już najwcześniejszy letni ranek.
