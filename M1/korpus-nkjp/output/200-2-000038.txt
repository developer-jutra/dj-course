- Nie.
- Co nie?
- W niczym się nie orientuję. Wiem, że Duda cholernie jest pani wdzięczna za Draba. I w ogóle myślę, że wszystko jest okay.
- Bo już chyba jest okay. Ale Dzidzia mordowała mnie wczoraj o Olka... Jak teraz "odwinę" całą tę historię, boję się, że będzie sobie robiła wyrzuty...
Alicja milczy. Żadnego: "A mówiłam ci", "A widzisz".
Drab znów dałby jej 1:0, chociaż nie, Dzidzia też spisała się z tym sprostowaniem, więc byłoby 1:1... Biedny Drab, gdzie on teraz, czy aby żyje...
- Gdzieś szukała? - pyta Alicja.
Widać, że zastanawia się, co robić dalej.
- Nie stanowi. (Pętal od czasu do czasu używa tego "nie stanowi", ale czego i dlaczego nie wiadomo.)
I tyle. Fajny jest Pętal.
- Więc jak będzie jutro? Zaczekasz na nas czy pójdziemy razem?
- Posiedzę przy telefonie, a wy raz dwa kopsniecie się z Alicją. Zresztą umówimy się w budzie.
- Nie idę do budy.
- Idziesz.
- Nie idę.
Dlaczego człowiek jest taki dziwny? Odkrycie, którego dokonała, nie powinno było jej do tego stopnia porazić, a jednak tak się stało: czuła, że coś się zawala, zapada, że do jej wszystkich ciężarów na sercu dokłada się jeszcze jeden, wcale nie mniejszy, ciężar jakiegoś zawodu i smutku, i świadomości, że z jej przyjaźni z Teresą także będą nici.
- Gdyby ciocia miała wąsy, toby był wujaszek - mówi nagle Maja nie w takt i równie nagle Dzidzia nie ma już więcej ochoty mówić o całej sprawie.
Chciała pogadać, ale jak ta się wygłupia, to i ona może. Nawet całkiem łatwo.
- Jadę statkiem z tatkiem Tadkiem - mówi.
- Co?
- Bronka... Pamiętasz, jak myśmy kiedyś tak rozmawiały o tym, że trzeba szukać ideału... Kogoś takiego... no pod każdym względem bez zarzutu. Żeby nigdy nie kłamał, żeby się nie bał, żeby był dobry, szlachetny, odważny, prawy, wybitnie inteligentny... pamiętasz?
Bronka podnosi patyk i rysuje na ziemi ósemki, jedną koło drugiej.
Bo drugą nienawiścią Draba byli pijacy. W mieście nieraz trzeba było płacić za ich porozrywane ubrania. Coś w nich od razu zwracało jego uwagę, jakaś odmienność czy nieskoordynowanie ruchów, podbiegał, wskakiwał łapami na ramiona, szybko doprowadzając pijanego do przytomności przez samo przerażenie, przewalał go na ziemię, często dołożywszy ogonem po gębie. Niby krzywdy nie robił, bo nie gryzł nigdy, ale wrzasku i wymyślań bywało zawsze co niemiara.
