Regresja o charakterze klęski ekologicznej. Omówione wcześniej przykłady regresji obejmowały sytuacje, w których obserwowano kurczenie się areału jednego zbiorowiska, a poszerzanie się innego, kiedy to gatunek będący wcześniej głównym składnikiem strukturotwórczym stał się jednym z elementów innego zbiorowiska. Jednakże coraz częściej obserwuje się na świecie, a także w Polsce, absolutną regresję zbiorowisk roślinnych. Dzieje się tak wówczas, gdy środowisko zostaje radykalnie zmienione.
