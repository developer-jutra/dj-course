Jeszcze inni specjaliści uważają, że malaria jest ceną postępu. Jakże to jest możliwe? Ano – powiadają uczeni – odbiera się dżungli szmat ziemi i zakłada tam pole ryżowe, oczywiście nawodnione. Tworzą się zbiorniki wody stojącej, idealne wylęgarnie komarów. Całe szczęście, że tylko kilkanaście gatunków komarów przenosi malarię, inaczej pewnie rodzaj ludzki dawno by już został wytępiony przez kolportowane przez nie pasożyty.
Opat nie ograniczył się jednak do biernej postawy. Wezwał mnichów i kapłanów do współpracy. Szeroko otwarto wrota świątyń i w biały dzień na oczach zebranych tłumów weszły tam ekipy, wnosząc swój sprzęt. Potem roztworem chemicznym starannie spryskano bezcenne posągi i stare mozaiki. Nie chodziło wcale o ustrzeżenie tych dzieł sztuki przed komarami, ale był to milczący symbol zgody na działanie – przyzwolenie na komarzą zagładę.
Po krótkim okresie spokoju nowi piraci pokazali się na wodach wokół Hongkongu. Nie pomogły gniewne okólniki cesarskie: „Na cóż jeszcze czekają miejscowi urzędnicy? Czemu są nieruchliwi niczym drewniane posągi? Marynarka wojenna nie wypływa wcale na morze…”.
W istocie wytknięci palcem dostojnicy albo woleli nie narażać się piratom, albo też po kryjomu byli udziałowcami ich wypraw.
Już po raz drugi oglądam tę chorobę w działaniu. Widziałem, jak wielka epidemia uderzyła w Hongkong. Ale wrażenia z tych dwu spotkań są odmienne. W Hongkongu spędzałem codziennie kilka godzin w szpitalach zaimprowizowanych naprędce w budynkach szkolnych lub koszarowych. Lekarze i pielęgniarki o oczach czerwonych od niewyspania słaniali się na nogach ze zmęczenia, samoloty dowoziły szczepionkę z różnych końców świata: epidemia była przecież wtedy zaskoczeniem.
Gdyby doktor policzył swych pacjentów, miałby ich teraz 2,4 miliarda w dziewięćdziesięciu krajach, czyli zagrożenie zimnicą istnieje dla czterdziestu procent ludności naszej planety. Od trzystu do pięciuset milionów ludzi zapada rocznie na tę chorobę. Światowa Organizacja Zdrowia szacuje, że rocznie od dwóch do trzech milionów zgonów jest wynikiem malarii. Przewiduje się pięćset milionów nowych zachorowań w 1996 roku.
