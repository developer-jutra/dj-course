– Prezes był miły, owszem... ale zarazem, hm... nie był miły! Niech pan nie ładuje paluchów między drzwi! – tak do mnie powiedział. – Co to ma znaczyć?
– Nie wiem – odrzekł Mikołaj, śmiejąc się.
– Właśnie... – dorzuciłem.
– Ale, swoją drogą... – nie dawał za wygraną Profesor.
– Tak?
– Kto tu właściwie rządzi?
– W jakim sensie?
W końcu, chcąc nie chcąc, zdecydowałem się na zamianę prawdziwych imion na fikcyjne. Niestety, ona wciąż wynajdywała powody, dla których mój zapis jej snu był dla niej nie do przyjęcia. Wkrótce dalsze negocjacje stały się niedorzecznością. Zaczęliśmy się nawzajem przegadywać, ja powoływałem się na wolność słowa, ona na to, że to się jej śniło, nie mnie, i tak dalej.
– Chodź wreszcie – woła, próbując przekrzyczeć szum wody w łazience.
Po chwili szatynka wychodzi. Ma na sobie szlafrok i turban z ręcznika na głowie.
– Twoje zdrowie – mężczyzna podnosi kieliszek i wypija jego zawartość.
Szatynka robi to samo. Przez chwilę siedzą w milczeniu, patrząc przez okno.
– Czy ty mnie w ogóle kochasz? – pyta ona, uważnie przyglądając się jego twarzy.
