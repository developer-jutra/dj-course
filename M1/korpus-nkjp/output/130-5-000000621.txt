Trzej pracownicy PKP i ich szefowie otrzymali wczoraj dyplomy ministra kultury i listy gratulacyjne od generalnego konserwatora zabytków. Uratowali przed zniszczeniem unikatową wieżę czołgu z czasów II wojny światowej. Wieża niemieckiego czołgu Pantera odnaleziona została we wrześniu pod torami kolejowymi przy Autostradzie Poznańskiej. Kolejowi robotnicy prowadzili tam prace modernizacyjne.
