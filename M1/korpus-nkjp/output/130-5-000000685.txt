Przy ul. Powstańców Warszawy w Sopocie policja ujęła dwóch młodych mężczyzn, którzy posługiwali się fałszywą kartą telefoniczną, niezmiennie wykazującą 100 impulsów. Policja ustaliła, że w rzeczywistości była to karta o zaledwie dwudziestu pięciu impulsach. W trakcie telefonowania z automatu nie ubywało z niej telefonicznych jednostek. Michał S. i Maciej J. posługiwali się sfałszowaną kartą telefoniczną od pewnego czasu.
