Zaproponował więc Li Sy, aby spalić dzieła historyczne, Shi-king, Shu-king oraz Rozprawy Stu Szkół, a także zabić tych uczeńców, którzy nadal będą się powoływać na przykłady starożytne; prosił zarazem Li Sy, ażeby nie zakazywać ksiąg, które dotyczą leczenia, leków, wróżenia za pomocą skorupy żółwia i za pomocą krwawnika oraz siania roślin i sadzenia drzew. Te propozycje zyskały akceptację cesarza.
Kierownictwo Telewizji postanowiło zachować się dialektycznie, okazując ideologiczną pryncypialność, ale i liberalizm zarazem, żadnych tam tajnych cenzorskich zapisów, jesteśmy otwarci na wszelkie propozycje, pod warunkiem jednakowoż z drugiej strony, że nie zostaną przekroczone granice, ale kto je wyznacza? bezstronni eksperci, rzecz jasna.
Nie chciało mi się wierzyć. Na filmie dano mu przecież protezy z lśniącymi trzewikami. Tu, w windzie obitej spłowiałym ciemnoczerwonym suknem, spostrzegłem, że Aleksiej Pietrowicz Mariesjew stoi na poobijanych drewnianych stożkach, do końców których przymocowane były brudne, wytarte do połowy krążki gumy.
Przejrzał się lustrze. Spojrzał na mnie i uśmiechnął się.
Dziadek zamknął drzwi i przesunął korbę.
O przyczynach prawnych, politycznych, wojskowych i majątkowych wydobycia z grobu zwłok Formosusa i postawienia ich przed sądem można niemal bez końca i do znużenia, pomińmy je zatem, kierując uwagę ku pasji, z jaką ten akt został dokonany, oraz ku naukom, które z niego należałoby wysnuć.
Papież Formosus zmarł w kwietniu 896 w wyniku nieznanej choroby lub otrucia.
