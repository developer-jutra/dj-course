Luksusowego forda explorera nieznani sprawcy skradli wczoraj w Warszawie generałowi rosyjskiej milicji. Bandyci pobili Rosjanina i wyrzucili z samochodu na Pradze. Policja po kilku godzinach odzyskała skradziony samochód, jeszcze przed oficjalnym zgłoszeniem przestępstwa. Nieoficjalnie wiadomo, że poszkodowanym jest generał-major moskiewskiej milicji, który przeprowadzał z Niemiec do Rosji luksusowy samochód mający służyć tamtejszym milicjantom.
