- Halo, Krystyna Janda, słucham.
- Nie mam pieniędzy, da mi pani wywiad?
- Nie.
- Jeżeli nie, to napiszę sama. Dużo już o pani wiem.
Chyba lepiej żeby to pani kontrolowała, nie?
- Może być na temat mojej nowej roli?
- A jaka to rola?
- Musisz zobaczyć przedstawienie. I przeczytaj coś o Simone de Beauvoir.
Stoję zrezygnowana, na słońcu, zmęczona.
- Wiesz, nie lubię się fotografować, nie umiem się zachować, zawsze wychodzę źle.
- Nie denerwuj się. Stań, nie tak, ręka niżej, bądź milsza, twarz pochyl, spójrz w obiektyw!
- To słońce! Czy nie mógłbyś czegoś zrobić, żebym wyglądała dobrze?
Wyciera palcami pot ze swojego czoła i smaruje nim obiektyw.
- Filtr! - uśmiecha się.
Po godzinie przynosi mi zdjęcia. Są świetne.
- Ja też grałam w tamtych sztukach.
- Między monodramami wyreżyserowałaś "Na szkle malowane". Reżyserski debiut, tym razem naprawdę duże życiowe ryzyko. W czasie prób robiłaś wrażenie nieustraszonej, ale tuż przed premierą usłyszałam od Marysi: mama płacze ze zdenerwowania.
- To miał być pomysł repertuarowy dla teatru, nie przychodziło mi do głowy, że mogłabym reżyserować.
