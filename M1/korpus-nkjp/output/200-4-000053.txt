W jaki sposób?
Socjalistyczni znajomi ojca przysłali do getta kobietę, która zajmowała się szmuglowaniem dzieci. Ta moja przewodniczka miała przekupionego żołnierza niemieckiego na wachcie getta; rodzice dali jej trzy złote zegarki, na wypadek gdyby musiała jeszcze kogoś przekupić. Miała zaprowadzić mnie do domu siostry matki, ciotki Frani, która przed wojną wyszła za mąż za katolika i dlatego ukrywała się po stronie aryjskiej.
Ja mu na peronie każę czekać, a sam do banku idę, a tam urzędniczka przytula do mnie swoje blond włosy i tak mi do ucha szepce: „Nie namalowałam mu, bo za mało zapłacił, w Ameryce za to biorą więcej”. Więc już orientuję się, że jestem w polskim banku, a blondynka całuje mnie coraz czulej i mówi tak: „Dla ciebie namaluję za darmo”. Biegnę pocieszyć kuzyna, a peron pusty.
– Może w Danii by to uszło, w wytartym ubraniu, bez zęba, ale nie tutaj.
– Co to znaczy „uszło”?
– Nie mam na to odpowiedzi.
– Czy brak zęba w Danii nie spowodowałby utraty zarobków?
– Wyglądasz staro.
– A co złego w tym, że wyglądam staro?
Tej nocy po raz pierwszy śnił mi się ojciec. A było tak, że po świecie jeździłem i film o postępach medycyny robiłem. Nagle ktoś mi mówi, że doktor Kuszner nadawałby się do filmu. Doktor Kuszner? Przecież mój ojciec tak się nazywał, ja Kusznerem się urodziłem.
– To nie jest prawo, to jest obowiązek uczciwego autora, sztuki nie można kodyfikować, jest ona aktem zbrodni i kary, którą wymierza każdy z odbiorców z osobna.
– Tu jeszcze raz Izabela Bójko. Czy pana książka jest dokumentem czy fikcją?
– Wszystko, co rodzi się w mózgu, jest fikcją, dokumentalne jest tylko ciało.
– Z pana książki wyłania się obraz nienasyconego erotomana.
– Gdzie złodzieje? – pyta Jason, a ja na to:
– Poznasz ich po czerwonych butach.
Do wagonu trudno wsiąść, bo całująca się rodzinka zablokowała wejście, to polskie ślinienie się ja do Ameryki zabrałem, Jasona nawet nauczyłem policzki do całowania podstawiać.
A więc najpierw odrzuć wszystko co egzotyczne, gdyż zdaniem Gagulki restauracja nie jest miejscem dla dowcipów: surowe ryby japońskie, azjatyckie igranie z ogniem na podniebieniu, chińskie, pod przykrywką wegetarianizmu, pływanie w tłuszczu i pozostałe dotłuszczania, dosalania, dopieprzania i dosładzania w wydaniach francuskich, włoskich, hiszpańskich oraz wszystkie inne nadużycia narodowych flag nie robią na niej wrażenia.
