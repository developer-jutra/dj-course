- Życzę powodzenia - Regis zapiął torbę, rozwinął płaszcz. - Bywaj. Ach, jeszcze jedno. Jak wysoka musiałaby być nagroda za moją głowę, byś zechciał się fatygować? Jak mnie wyceniasz?
- Cholernie wysoko.
- Łechczesz moją próżność. A konkretnie?
- Spieprzaj, Regis.
- Już. Ale przedtem wyceń mnie. Proszę.
- Za zwykłego wampira brałem równowartość dobrego konia pod wierzch. A ty przecież zwykły nie jesteś.
- Ile?
- Nie.
- Ach, a jam myślał... Wżdy straszne to, panie, gdy wojna białogłowy brzemienne krzywdzi...
- Milczcie, ani słowa o tym. Co to za chorągwie?
- Nie wiecie, dla kogo walczyliście? Dziw, dziw... To armia Lyrii. Widzicie, lyrijski orzeł czarny i rivskie rauty czerwone. No, gotowym. To jeno stłuczenie. Krzyż trocha boleć będzie, ale nic to. Ozdrowiejecie.
- Pamięć funkcjonuje. To dobrze.
Yennefer opuściła głowę, spojrzała między swoje uda, nad którymi przemykały złote rybki.
- Każ potem zmienić wodę w sadzawce, Enid - zamamrotała. - Właśnie wysikałam się do niej.
- Drobiazg - uśmiechnęła się Francesca. - Zwróć jednak uwagę, czy w wodzie nie widać krwi. Zdarza się, że kompresja niszczy nerki.
Wiedźmin skrzywił usta w uśmiechu.
- Teraz chyba rozumiesz, Jaskier? Pan hrabia nawet przez moment nie miał nas za szpiegów, inaczej nie udzieliłby nam tak dogłębnych wyjaśnień. Pan hrabia wie, że jesteśmy niewinni. Ale palcem nie ruszy, gdy Vissegerd wyda na nas wyrok.
Milva, która wyszła wkrótce po nim, chrząknęła niepewnie. Jej długi cień zrównał się z jego cieniem.
- Czemu z powrotem zwłóczysz? - spytała. - Naprawdeś się na nich rozeźlił?
- Nie - zaprzeczył.
- Po kiego biesa stoisz tu tedy sam, po księżycu?
- Liczę.
- Opuść kuszę, Kolda - powiedział niski człowiek w słomianym kapeluszu, odwracając się od pnia buka, podskakując na jednej nodze i zapinając spodnie. - To nie ci, na których czekamy. Ale to klienci. Nie strasz klientów. Czasu mamy niedużo, ale pohandlować zawsze zdążymy!
- Ki diabeł? - zamruczał Jaskier za plecami Geralta.
- A ty?
- O mnie się nie martwcie. Nie czekajcie na mnie i nie oglądajcie się.
- Ale...
- Jaskier - syknął wiedźmin. - Masz się o niego nie martwić, słyszałeś?
- Wychodźcie - powtórzył Regis. - Powodzenia. Do zobaczenia, Geralt.
Wiedźmin odwrócił się.
- Dziękuję ci za ratunek - powiedział. - Ale lepiej, gdybyśmy się już nigdy nie spotkali. Rozumiesz mnie?
- Nie sądzę, by tu były ghule .
- Sam mówiłeś - warknął Zoltan - że wisielca na dębie ghule obgryzły. A gdzie cmentarz, tam i ghule.
- Nie zawsze.
- Trzymam cię za słowo. Tyś wiedźmin, specjalista, będziesz nas tedy bronił, mam nadzieję. Maruderów dziarsko pochlastałeś... Czy ghule biją się lepiej od maruderów?
Odnalazł Jaskra, kibicującego łupiącym w gwinta krasnoludom. Bez słowa wziął poetę za rękaw i odciągnął w las. Jaskier od razu zorientował się, o co chodzi, wystarczyło mu jednego spojrzenia na twarz wiedźmina.
- Papla - powiedział cicho Geralt. - Gaduła. Kłapigęba. Jęzor by ci w leszczot należało wziąć, bałwanie ty. Wędzidło w zęby wsadzić.
- Rozumiem.
- Miło, że chcesz rozumieć. Życzę ci szczęścia, tobie i twojej kompanii. Dziwnej kompanii, ośmielę się zauważyć.
- Chcą mi pomóc - rzekł cicho wiedźmin. - To dla mnie coś nowego. Dlatego postanowiłem nie dociekać pobudek.
- Mądrze - Zoltan ściągnął z pleców swój krasnoludzki sihill w pochwie z laki, omotanej kocimi skórkami. - Masz, bierz. Nim się nasze drogi rozejdą.
