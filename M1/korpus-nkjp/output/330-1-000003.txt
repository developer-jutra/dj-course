Jest to rzadka choroba, występująca w rodzinach, których członkowie cierpią na brak inhibitora enzymu C1 esterazy w układzie dopełniacza, stanowiącego ważny element systemu obronnego organizmu. Objawy kliniczne to obrzęki skóry twarzy, rąk, okolic narządów płciowych, błony śluzowej jamy ustnej, krtani, przewodu pokarmowego. Obrzęk w krtani może zagrażać życiu. Obrzęk w brzuchu wywołuje ostry ból i może być powodem interwencji chirurgicznej. Występuje po okresie pokwitania, w wyniku zabiegów, znieczuleń, operacji, ekstrakcji zębów.
Zarodniki grzybów pleśniowych wywołują przede wszystkim zapalenie śluzówek nosa z niedrożnością, polipy nosa i zatok, ale też astmę o ciężkim przebiegu. Rzadkie, ale niebezpieczne są przypadki astmy na tle alergii na sierść zwierząt (zwłaszcza konia i kota, chomika). Do alergenów wziewnych, które sprzyjają powstawaniu astmy, należą mąki zbóż, najczęściej mąka pszenna i żytnia, ale zdarzają się także uczulenia na mąkę owsianą lub jęczmienną. Głównie chorują młynarze, piekarze i ciastkarze, ale czasem gospodynie domowe.
Przypominam: alergicy powinni unikać leków przeciwalergicznych i jakichkolwiek innych w syropach!
Istnieją cztery przeciwstawnie działające systemy nerwowe mające za zadanie utrzymywać oskrzela w fizjologicznym stanie lekkiego skurczu. Przewaga któregokolwiek układu skurczowego lub niedowład któregokolwiek układu rozkurczowego powoduje skurcz mięśni gładkich oskrzeli. W leczeniu skurczu oskrzeli stosuje się w codziennej praktyce głównie leki działające na dwa układy: adrenergiczny i cholinergiczny (zobacz Alergia dróg oddechowych. Astma).
Sytuacja pacjentów uczulonych na pyłki roślin różni się w zależności od miejsca zamieszkania. Na wsi występuje więcej pyłków roślin niż w mieście. W betonowo-kamiennym mieście rozgrzane w ciągu dnia powietrze wraz z pyłkami wędruje aż do stratosfery. Natomiast nocą masy pyłków wraz z ochłodzonym powietrzem spadają na miasto. Chory śpiący przy otwartym oknie jest narażony na ich działanie, budzi go duszność, kaszel, katar.
Zasadniczą część mojej książki stanowi omówienie schorzeń poszczególnych układów, których podłożem są szeroko rozumiane alergie. Będzie też mowa o stosowanych na świecie i w Polsce metodach wykrywania tych chorób i ich leczenia. Czytelnicy dowiedzą się, jak z nimi żyć i jak im zapobiegać. Aby uczynić zrozumiałymi dla laika terminy i pojęcia, którymi operuje alergologia, oraz mechanizmy uruchamiające procesy alergiczne, przed rozdziałami traktującymi o chorobach zamieszczam rozdział wyjaśniający te właśnie sprawy.
Przed przystąpieniem do diety eliminacyjnej konieczne jest wykluczenie alergii innych niż pokarmowa i w razie potrzeby usunięcie z otoczenia wszystkich alergenów wziewnych lub – jeżeli jest to niemożliwe – przeprowadzenie odczulania. Następnie należy usunąć z przewodu pokarmowego pasożyty i Helicobacter pylori, wyleczyć zepsute zęby i wszystkie inne infekcje. Dopiero wtedy, gdy zabiegi te zawiodą, przeprowadzamy dietę diagnostyczną.
Odczulanie pacjentów, u których choroby alergiczne jakiegokolwiek narządu powstają pod wpływem alergenów wziewnych działających na drodze mechanizmów nie-IgE-zależnych, odbywa się za pomocą neutralizacji.Metoda ta pozwala na indywidualne określenie dawki zobojętniającej niepożądane działanie antygenów. Umożliwia łączenie ze sobą różnych alergenów wziewnych i pokarmowych.
Orzechy są częstym alergenem zarówno na drodze mechanizmu IgE-zależnego, jak i innych mechanizmów. W mojej praktyce stwierdziłam, że różne orzechy wywołują bardzo bogaty wachlarz symptomów alergii – od nawrotów atopowego zapalenia skóry poprzez katar, napady duszności, afty, bóle brzucha, zapalenie ucha czy napady migreny.
Największe znaczenie w chorobach alergicznych dróg oddechowych mają trawy i żyto, nieco mniejsze – chwasty i drzewa. Te ostatnie powodują najczęściej katar sezonowy i sezonowe zapalenie spojówek, gardła, czasem oskrzeli, rzadziej astmę, jeszcze rzadziej nawroty atopowego zapalenia skóry. Astma jako wynik uczulenia na pyłki roślin ma burzliwy przebieg i stwarza duże niebezpieczeństwo dla chorego.
W rozdziale Profilaktyka przedstawiłam najnowsze doniesienia o układzie immunologicznym płodu. Już w pierwszych miesiącach życia reaguje on w sposób dojrzały na alergeny, jakim podlega matka. Nie ma więc żadnego uzasadnienia logicznego i naukowego dla stosowanej dotychczas praktyki wykonywania testów punktowych po trzecim roku życia. U podstaw takiego postępowania leżą poglądy mityczne, które muszą zniknąć z praktyki lekarskiej. Testy wykonujemy wtedy, gdy są potrzebne.
Należy dbać o zachowanie właściwej temperatury ciała dziecka, niezależnie od pory roku. Nie wolno dopuścić do przegrzania ani niedogrzania – wszyscy wiemy, jak łatwo o katar, jeśli na przykład przemoczymy stopy albo nas “zawieje”. Po operacji “trzeciego” migdałka jest to szczególnie ważne.
Nie jedzmy margaryny. Uczula i sprzyja miażdżycy, a nawet nowotworom. Nie zapominajmy, że do wyrobu produktów cukierniczych (ciasteczek, herbatników itp.) dodaje się tłuszczów cukierniczych, które mają podobne wady jak margaryna.
Nie spożywajmy soków i dżemów produkcji przemysłowej, barwionych i konserwowanych związkami chemicznymi.
Jeśli coś smażymy, to tylko na oleju oliwkowym i rzepakowym. Tłuszcze te, a także olej arachidowy i z pestek winogron, jako jedyne tłuszcze roślinne nie zmieniają nienasyconej konfiguracji pod wpływem wysokiej temperatury.
Utrzymanie czystości domu, samochodu najlepiej zlecić komuś z domowników lub wynajętej osobie.
Przygotowywanie posiłków. Osoby cierpiące na wyprysk nie powinny obierać warzyw oraz owoców cytrusowych bez osłony skóry rąk, przygotowywać przetworów zimowych z kwaśnych owoców. Czynności te należy wykonywać w plastikowych rękawiczkach. Na przykład kiszoną kapustę i ogórki z beczki można wyjmować drewnianym widelcem lub w rękawiczkach z PCW.
Nie jedzmy w nadmiarze trzech “białych trucizn”: cukru, mąki, soli.
Spożywajmy pokarmy powoli, żujmy dokładnie, pamiętając o tym, że “żołądek nie ma zębów”. No i nie przejadajmy się. Lepiej jadać pięć razy dziennie w małych porcjach niż raz dziennie a dużo.
Im krótsza droga żywności z drzewa lub pola na stół, tym lepsze zdrowie. Oznacza to, że nie przetworzone przez przemysł produkty mają największe walory.
Jeżeli dziecko z alergią pokarmową karmione jest mlekiem krowim i nie są wykluczane szkodliwe pokarmy, z czasem rozwiną się u niego objawy alergiczne i pseudoalergiczne, takie jak: atopowe zapalenie skóry (skaza białkowa), wymioty, biegunki, nawracający katar, kaszel, zapalenie oskrzeli, gardła, uszu, krtani, dróg moczowych, astma, przerost migdałków, moczenie nocne, migrena, padaczka, anemia, nadmierna potliwość, zespoły nerczycowe, zaburzenia emocjonalne, zaburzenia snu, nadpobudliwość, brak apetytu, bóle stawów i inne.
Objawy astmy zawodowej są takie jak każdej innej. Ma ona jednak swoje specyficzne cechy, które nie mogą być podstawą orzeczenia, ale mogą być pomocne w ustaleniu rozpoznania. Na ogół astma zawodowa poprzedzona jest przez katar i napadowy, suchy kaszel nocny, czasem występujące przez wiele lat przed pojawieniem się właściwej astmy. Obserwuje się również zwiększoną męczliwość po wysiłku, co wykrywamy za pomocą testu wysiłkowego z użyciem pomiaruPEF lub spirometrii.
W każdym narządzie w przebiegu tych chorób proces alergiczny lub pseudoalergiczny toczy się dokładnie tak samo, tylko objawy są różne.
Astma trapi ludzkość od zarania dziejów. Wzmianki i szczegółowe opisy tego schorzenia pojawiają zarówno w literaturze pięknej, jak i fachowej. O istnieniu alergii na pierze i sierść zwierząt wiedziano już kilkaset lat temu (Majmonides XII w.)
Konsekwencją zaniedbania leczenia przyczynowego zmian na skórze i wykluczenia alergenów u dziecka mogą być zaburzenia w sferze psychicznej. U 50 procent dzieci z azs równocześnie z procesami alergicznymi na skórze toczą się procesy alergiczne w centralnym układzie nerwowym. Wpływa to często niekorzystnie na kształtowanie się zachowań i osobowości dziecka. Tak duży udział zaburzeń emocjonalnych w przebiegu azs wynika z tego, że mózg i skóra pochodzą z tej samej grupy komórek rozwijających się we wczesnym okresie życia płodowego.
Musi dojść do ekspozycji na alergen lub inny czynnik powodujący powstanie zapalenia.
Muszą wystąpić sprzyjające warunki do wystąpienia reakcji immunologicznej lub pseudoalergicznej: zaburzone funkcjonowanie układu immunologicznego człowieka w wyniku dziedziczenia określonych cech bądź zadziałania czynników zewnętrznych (związki chemiczne, wirusy), upośledzających funkcje obronne nabłonka oskrzeli, układu immunologicznego, nerwowego i hormonalnego.
Aminy biogenne wyzwalane są z komórek układu immunologicznego i zakończeń nerwów lub dostają się do organizmu z pokarmami. Chemizacja produkcji i przetwarzania żywności spowodowała, iż nasze zapotrzebowanie na enzym fenylosulotransferazy znacznie wzrosło. Ci, u których nie funkcjonuje on prawidłowo, na spożycie wymienionych wyżej pokarmów reagują m.in. bólem głowy.
Słowo alergia robi wielką karierę we współczesnym społeczeństwie. Coraz więcej o niej wiemy, coraz lepiej wykrywamy jej mechanizmy, coraz skuteczniej ją leczymy.
Choroby alergiczne powstają z winy niesprawności trzech głównych układów: nerwowego, hormonalnego i immunologicznego, czyli naszej armii zaczepno-obronnej, w której każda linia komórek może być przyrównana do dywizji, batalionów i drużyn wojska. Sprawne, dobrze uzbrojone wojsko da sobie radę z każdym wrogiem. Słabo wyszkolone, źle wyposażone, chorowite nie obroni przed nikim.
Najnowsza wiedza o prawidłowym, zgodnym z naturą człowieka odżywianiu, z trudem przebija się do świadomości społecznej. Na szczęście, coraz częściej mówi się publicznie, że nadmiar białka zwierzęcego jest dla człowieka szkodliwy – nie jesteśmy wszak zwierzętami mięsożernymi i nasz przewód pokarmowy nie został ewolucyjnie przystosowany do trawienia mięsa.
Wykluczenie alergenu z otoczenia chorego jest trudne. Istniejące zmiany chorobowe na skórze można smarować maściami steroidowymi o różnej mocy w zależności od stadium i zaawansowania choroby. Nazwy chemiczne substancji uczulających na ogół nic pacjentowi nie mówią. Aby ułatwić sobie pracę, wręczam pacjentowi listę alergenów z wyszczególnieniem, w jakich przedmiotach czy okolicznościach może się zetknąć z każdym z nich. Pacjent ma za zadanie sprawdzić, czy wymienione na liście substancje lub przedmioty rzeczywiście wywołują u niego reakcję chorobową.
Wymieńmy najczęstsze spożywcze substancje chemiczne powodujące zaburzenia centralnego układu nerwowego. Należą do nich: aspartam, azotany, chlorek amonu, pirofosforany, barwniki syntetyczne, glutaminian sodu, kwas benzoesowy.
Z moich badań wynika, że zaburzenia emocjonalne i kłopoty ze snem występują u około połowy dzieci z atopowym zapaleniem skóry. U większości po zastosowaniu diety eliminacyjnej następuje poprawa. Po drugim, trzecim roku życia objawy emocjonalne u dzieci z alergią są trudniejsze do opanowania.
Jakie zanieczyszczenia znajdują się w wodzie i jaki jest ich wpływ na zdrowie człowieka?
Chlor i jego trujące związki sprzyjają powstawaniu alergii dróg oddechowych i przewodu pokarmowego. Niszczą strukturę śluzówek, ułatwiając penetrację alergenu w głąb tkanek do krwi, wywołują u chorych z alergią napady astmy, kaszlu, kataru.
Należy pamiętać, że odporność skóry jest obniżona przez co najmniej 4–5 miesięcy po całkowitym zniknięciu objawów wyprysku. Dlatego powyższe zasady winny być przestrzegane długo po klinicznym wyleczeniu wyprysku. W sytuacji tych chorych bardzo uzasadniony jest zakup zmywarki do naczyń i pralki automatycznej.
Stosowanie kremów ochronnych może częściowo zmniejszyć kontakt skóry z czynnikami uczulającymi lub drażniącymi.
Najbardziej alergogennymskładnikiem kosmetyków są środki zapachowe. Uczulają się na nie szczególnie fryzjerzy i kosmetyczki. W Polsce najczęściej obserwuje się alergię na olejki: cytronelowy, cynamonowy, sosnowy, pomarańczowy, eukaliptusowy oraz geraniowy. Stare perfumy uczulają łatwiej ze względu na starzenie się olejków zapachowych. Substancje zapachowe są również dodawane do środków czystości oraz żywności.
Fluor uszkadza nerki, zmniejsza odporność na infekcje i sprzyja rozwojowi alergii. Uszkadza też centralny układ nerwowy, co objawia się zmęczeniem, depresją, nadwrażliwością. Ponieważ wiąże magnez, sprzyja powstawaniu zawałów serca i wszystkich problemów, jakie wynikają z niedoboru magnezu. Kumuluje się w łożysku ciężarnych i jest zagrożeniem zarówno dla matki, jak płodu, sprzyjając powstawaniu wad wrodzonych, a potem nowotworów.
I na zakończenie części żywieniowej kilka wskazówek.
Tułów jest rzadko zajęty przez wyprysk kontaktowy. Charakterystyczne są jednak ogniska w miejscach przylegania metalowych elementów w spódnicach i spodniach dżinsowych.
Moja koleżanka skarżyła się na dokuczliwe swędzenie skóry brzucha poniżej pępka i bioder. Maści łagodziły wyprysk tylko na krótko. Większość garderoby koleżanki stanowiła obcisła odzież dżinsowa. Okazało się, że ogniska występowały w miejscach, gdzie znajdowały się metalowe guziki przy pasku, nity mocujące kieszenie, zamki błyskawiczne. Koleżanka zmieniła garderobę i wyprysk ustąpił raz na zawsze.
Wady steroidów ogólnego stosowania są szczególnie widoczne wtedy, gdy zażywa się je codziennie, przewlekle, w dawce dziennej przewyższającej 10 mg.Prednisolon przyjmowany w dziennej dawce 5–10 mg (tzw. dawce podtrzymującej) co drugi dzień najczęściej, poza defektami kosmetycznymi, nie przynosi szkód dorosłemu. Leczenie podtrzymujące za pomocą steroidów jest oczywiście gorszym rozwiązaniem niż leczenie polegające na usunięciu przyczyny.
W naszym kraju rola grzybów pleśniowych w powstawaniu chorób alergicznych, głównie chorób dróg oddechowych, jest niedoceniana. Wynika to z faktu, że nie jest rozpowszechniona diagnostyka, mająca na celu wykrywanie i odczulanie wszystkich rodzajów uczuleń na grzyby pleśniowe.
Mechanizm, na drodze którego grzyby pleśniowe wywołują chorobę, w 70 procentach przypadków jest działaniem innym niż IgE-zależne. Tak więc testy punktowe nie zawsze wykrywają alergie na grzyby. W takich przypadkach stosuję testy śródskórne i atopowe naskórkowe.
Do wykrywania atopii służą testy punktowe i swoiste przeciwciała IgE skierowane przeciwko konkretnemu alergenowi (na przykład roztoczy, pyłków drzew, traw, zbóż, chwastów, sierści zwierząt, jadu osy lub pszczoły).
To szersze pojęcie, obejmujące i atopię, i inne typy nadwrażliwości powstające na skutek uruchamiania odmiennych mechanizmów immunologicznych niż obserwowany w atopii. Alergii, która nie zależy od przeciwciał IgE, nie da się wykryć testami punktowymi czy badaniem poziomu tych przeciwciał we krwi.
Czternastoletni chłopiec cierpiał z powodu ciężkiej alergii wielonarządowej, której objawami były atopowe zapalenie skóry, astma oskrzelowa oraz całoroczny katar. Objawy astmy zdecydowanie osłabły po zastosowaniu szczepionki i wyeliminowaniu roztoczy. Niestety, nie było możliwe całkowite wyłączenie z diety pokarmów odpowiedzialnych za nawroty zmian skórnych, gdyż chłopiec jest niezdyscyplinowany i trudno narzucić mu dietetyczne rygory.
Chcę podkreślić z całym naciskiem, że nie wolno nam rutynowo traktować każdego kaszlu, kataru, duszności, chrypki, bólu gardła, ucha i gorączki jako infekcji bakteryjnej. W przypadku pojawienia się powyższych dolegliwości nie można zaczynać leczenia od podawania antybiotyku! Nie zawsze kaszel, katar i gorączka są objawami przeziębienia.
W dalszym ciągu tego rozdziału omówię kolejno:
