Zaatakowany tak dyrektor Urzędu Likwidacyjnego zażądał sprostowania tych oszczerczych rewelacji. Czasopismo nie tylko tego nie uczyniło, ale opublikowało następny artykuł w tym tonie: teraz oskarżyło Zarembę, że traktował wrogo tych Polaków, którzy ukończyli studia za granicą i nie zatrudniał ich w magistracie. Przytoczono też dalsze nazwiska urzędników, którzy z powodu oskarżenia ich przez wiceprezydenta o nieprawomyślność utracili posady.
- Czy to pan jesteś jubiler? - zagadnęła zainteresowana kupnem.
- Tak, a czym mogę służyć?
Odbyło się taksowanie. Rzekomy fachowiec wyjął z kieszeni lupę, mikrometr, obejrzał dokładnie kolczyki i oznajmił:
- To jest warte półtora tysiąca. Gdybym miał pieniądze, to kupiłbym bez namysłu. Jeśli państwo zaczekacie, mogę zapłacić tę sumę w przyszłym tygodniu.
- Przepraszam, czego chciał tamten pan?
- On się pytał o jubilera - odparła niewiasta.
- Oj, to niech go pani goni! On ma do sprzedania za bezcen kolczyki brylantowe!
Pani Gitla dopędziła oddalającego się jegomościa, złapała za rękaw i rzekła:
- Panie, masz pan brylanty? Ja bym chciała obejrzeć.
Udała się tam specjalna ekipa i razem z pracownikami banku ustalono, że do filii banku przy ulicy Marii Panny 34 przylega dom, którego właścicielem jest niejaki Rajchert. Mieszkanie u niego wynajął osobnik, podający się za Zylbermana, mieszkającego pod fikcyjnym adresem przy ulicy Grójeckiej w Warszawie. Zapłacił on za częstochowski lokal tytułem odstępnego aż 10 tysięcy złotych!
16 grudnia 1922 roku, wkrótce po godzinie dwunastej, Eligiusz Niewiadomski, lat 53, w młodości świetnie się zapowiadający, a później raczej niespełniony artysta malarz, strzelił trzykrotnie z bliskiej odległości przez futro, w plecy Gabriela Narutowicza, który tylko przez 3 dni sprawował najwyższy w kraju urząd - prezydenta odrodzonej Polski.
Taką też karę wymierzył Chaskielewiczowi Sąd Okręgowy. W uzasadnieniu wyroku podkreślono, że wszyscy świadkowie wykluczyli, by Bujak kiedykolwiek "prześladował" oskarżonego. Zdarzały się nawet fakty szczególnej wyrozumiałości dla niego, a był przecież żołnierzem złym, krnąbrnym i leniwym. Sąd przyjął, że zabójstwo popełnione zostało z motywów społecznych i politycznych, gdyż Chaskielewicza znano jako zwolennika ustroju komunistycznego i czyn swój popełnił z powodu wrogiego nastawienia do państwa i armii.
Jak stwierdzał akt oskarżenia: "Obowiązki swe porzucili pielęgniarze i pielęgniarki nawet w tych oddziałach, w których byli ciężko chorzy, furiaci oraz tam, gdzie byli podsądni oddani z mocy decyzji sądowej do szpitala na obserwację".
"Chorych - oburzał się przedstawiciel oskarżenia, przodownik policji - pozostawiono własnemu losowi. Opiekowali się nimi tylko lekarze i siostry miłosierdzia. Porzucili służbę państwową!".
Czy jednak Piasecki - pytał - chciał odmówić Sieroszewskiemu jego zasług? Przeciwnie, podkreślił w samym artykule, że chodzi o osobę byłego bojownika o niepodległość, rewolucjonistę i zesłańca. Właśnie w zestawieniu z tą przeszłością wystąpienie senatora wydało mu się tak jaskrawym.
"Wacław Sieroszewski - powiedział na koniec - przegrał proces w opinii publicznej. Wyroki skazujące mego klienta nie zmienią tego stanu rzeczy".
Obrońca oskarżonego, wybitny adwokat - Jan Nowodworski, późniejszy dziekan Rady Adwokackiej, złożył skargę apelacyjną, w której dowodził, że prawo nie może działać wstecz i art. 108 k.k. nie ma w tym przypadku zastosowania. Innego zdania był jednak Sąd Apelacyjny i utrzymał w mocy wyrok I instancji.
Na rozprawie sądowej, która odbyła się 18 kwietnia 1922 roku, osiemnastoletnia Gruszczyńska zaprzeczała złożonym wcześniej zeznaniom, twierdząc, że wymusiła je na niej policja. Często mdlała i padała na podłogę, płacząc histerycznie. Histerycznie zachowywała się też, gdy sędzia ogłosił wyrok: 5 lat ciężkiego więzienia. Do końca nie wydała żadnego ze swych wspólników.
Tak też uważał Sąd Apelacyjny, do którego odwołał się mecenas Paschalski. Uznano, że poszlaki były wątłe i niepewne, zwłaszcza podobieństwo papieru i sznurka. Wówczas odwołał się prokurator, ale Sąd Najwyższy w kwietniu 1928 roku odrzucił jego kasację i wyrok uniewinniający utrzymał się w mocy, ale o tym gazety już się nie rozpisywały. Zagadka śmierci młodej prostytutki pozostała nierozwiązana.
Obrońca oskarżonego Marian Niedzielski (był też jednym z obrońców w procesie Kowerdy), świetny mówca, niebawem uwieńczony Złotym Wawrzynem Polskiej Akademii Literatury za krasomówstwo, dowodził, że nie był to zamach polityczny, lecz zemsta za ojca. Wnioskował też o zmianę kwalifikacji czynu: Lizariew nie był dyplomatą, lecz raczej kupcem, i w związku z tym nie był to zamach na urzędnika państwowego.
Wszystko zaczęło się od kampanii prasowej, jaką na łamach prorządowego dziennika "Głos Prawdy", reprezentującego najbardziej radykalny nurt obozu sanacyjnego, rozwinął ją przeciwko Urzędowi Śledczemu redaktor Radosław Wojnicz. W swoich demaskatorskich artykułach podawał konkretne przypadki konszachtów agentów śledczych ze złodziejami oraz brania łapówek, czym zmusił odpowiednie władze do wszczęcia śledztwa.
Częściej natomiast tradycyjnie porywano dorożki w celu fantazyjnego pojeżdżenia po mieście; kradzież "dryndy" z koniem, by je potem "spylić", to już temat sam w sobie bardzo urozmaicony w międzywojniu, a jeszcze bardziej w XIX wieku. Rzadko jednak amatorzy kawalerskiej jazdy trafiali do kozy, bo trudno ich było schwytać.
- Dlaczego pan mnie uderzył? - zwrócił się taksówkarz do oficera. - Czy pan wie, kim jestem?!
- Ty jesteś łobuz! Szofer! - usłyszał w odpowiedzi.
- Sam jesteś łobuz! - odpysknął Stróżko i to były ostatnie słowa, jakie wypowiedział w życiu.
