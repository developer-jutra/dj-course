KWIDZYN. Samorządowcy z gminy Kwidzyn są wdzięczni kwidzyńskiemu samorządowi za dołożenie pieniędzy na budowę kładki przez rzekę Liwę i ścieżki rowerowej. Kwidzynianie rewanżują się podziękowaniami za pomoc przy przeprowadzce urzędu po wrześniowym pożarze gmachu i udostępnienie miejsca na salę ślubów.
Do zdarzenia doszło w poniedziałek ok. godz. 20 (jednak policja dopiero teraz o tym poinformowała) u zbiegu ulic Hallera i Grudziądzkiej. W ciemnym miejscu chodnika do samotnie idącej dziewczyny podbiegł mężczyzna i zgwałcił ją. Gdy uciekł, 16-latka zawiadomiła rodzinę, która wezwała policję. Udało jej się zapamiętać, że napastnik był dobrze zbudowany, średniego wzrostu, miał rude włosy, a ubrany był w jasną kurtkę i niebieskie dżinsowe spodnie.
KWIDZYN. 4 kwietnia do Kwidzyna przybędzie prezydent Lech Kaczyński. Przyjął zaproszenie od firmy Jabil, która tego dnia otwiera nową fabrykę telewizorów.
Jabil rozpoczął działalność w Polsce w listopadzie 2002 roku, kiedy to firma przejęła fabrykę płyt bazowych w Kwidzynie należącą do koncernu Philips, jako część większego przejęcia europejskich fabryk Philipsa. W 2004 Jabil wszedł w posiadanie fabryki telewizorów w Kwidzynie.
FINAŁ KONKURSU. Adam Zamorowski mieszka w Brachlewie, chodzi do III klasy szkoły podstawowej w Tychnowach. Bardzo lubi rysować i często bierze udział w szkolnych konkursach plastycznych. W konkursie portalpomorza.pl, „Kuriera Kwidzyńskiego” i firmy „Multimedia” pokonał kilkudziesięciu uczestników i zdobył nagrodę główną – odtwarzacz mp3.
W styczniu nagrody otrzymali: Monika Zieniewicz (I miejsce), Klaudia Czerwińska (wyróżnienie) i Paweł Wysocki (wyróżnienie). Gratulujemy i zapraszamy po nagrody – codziennie (oprócz sobót i niedziel) w godz. 10.00 – 15.00, do redakcji „Kuriera Kwidzyńskiego”, ul. Chopina 26 (prosimy o wcześniejszy kontakt telefoniczny – 645 75 40).
KWIDZYN. W Kwidzynie ma powstać tzw. niebieski pokój, w którym będzie możliwość nieskrępowanego przesłuchania, w przyjaznej atmosferze, pokrzywdzonych dzieci.
W nowej siedzibie Starostwa Powiatowego przy ul. Kościuszki powstanie tzw. niebieski pokój. Ma umożliwić przesłuchanie, w przyjaznej atmosferze, pokrzywdzonych dzieci. To przedsięwzięcie wspólne z Prokuraturą Rejonową w Kwidzynie.
KWIDZYN. Wózek należy się raz na pięć lat. Mimo realizacji wielu programów adresowanych do osób niepełnosprawnych oraz możliwości zakupu sprzętu rehabilitacyjnego, nadal dla wielu osób problemem jest zdobycie wózka inwalidzkiego.
Nie chodzi o zwykły wózek, który może służyć do przemieszczania się w placówkach pomocy społecznej czy w domu, ale do aktywnej rehabilitacji.
48-letni Zbigniew S. miał obrzęk mózgu.
Do wypadku doszło na drodze z Gilwy do Prabut. Prowadzący suzuki grand vitara 48-letni Zbigniew S. na prostym odcinku drogi na oblodzonej nawierzchni stracił panowanie nad kierownicą, a auto bokiem uderzyło w drzewo. Pasażer, 22-letni Ariel S., ma złamany obojczyk. Auto zostało całkowicie zniszczone, a kierowcę strażacy wydobyli za pomocą narzędzi hydraulicznych.
Policjanci z gdyńskiej komendy miejskiej zatrzymali 38-letniego mężczyznę, który w autobusie napastował 15-letnią dziewczynę. Udało jej się uciec, a kiedy trzy tygodnie później jadąc autobusem zauważyła napastnika natychmiast zadzwoniła na policję. Mężczyzna wpadł w ręce funkcjonariuszy dzięki opanowaniu. Okazało się, że był już wcześniej karany, m.in. za przestępstwa seksualne.
Powiatowe Centrum Pomocy Rodzinie różnymi sposobami stara się pozyskać rodziców zastępczych, którzy poradziliby sobie z bardzo trudnymi problemami nastolatków. Pod koniec ubiegłego roku przygotowano plakaty promujące rodzicielstwo zastępcze. W tym roku pojawiły się one w całym powiecie kwidzyńskim. PCPR pilnie szuka chętnych, jednak rodziny wolą opiekować się małymi dziećmi, dlatego liczba nastolatków w Domu Dziecka nie maleje.
Wójtowie obu gmin rozmawiali już o tym z marszałkiem województwa pomorskiego Mieczysławem Strukiem. W spotkaniu uczestniczyli też Eugeniusz Manikowski z Departamentu Infrastruktury w Gdańsku oraz Zdzisław Jabłonowski, dyrektor Zarządu Dróg Wojewódzkich w Gdańsku.
Marszałek obiecał, że połączenia kolejowe zostaną przywrócone, a samorząd wojewódzki będzie dopłacał do pasażerskiego transportu na tej trasie. Liczy jednak na to, że i województwo kujawsko-pomorskie dołoży na to pieniądze.
Mama Jacka i jego koledzy z klasy piszą skargi na wicedyrektora Mariusza Wesołowskiego (miejskiego radnego), który wyprosił chłopaka ze studniówki.
Skutki wypadku odczuwać będzie już zawsze – złamaną w kilku miejscach kość ręki chirurdzy musieli połączyć metalowymi elementami.
Mama Jacka zażądała wyjaśnień od dyrekcji.
Badaniom poddawano już kości, a także trumienne deski i dzięki temu ostatecznie potwierdzono, że w krypcie pochowano mistrzów zakonu krzyżackiego - Wernera von Olsena i Ludolfa Königa von Wattzau. Co do trzecich znalezionych szczątków nie ma pewności. Teraz przyszła pora na wyniki badań tkanin, które okazały się zaskakujące. Jedwab był w średniowieczu prawdziwym luksusem i najdroższą tkaniną (a nawet najdroższym produktem w ogóle) na świecie.
To już kolejny taki przypadek w tej szkole w ciągu ostatniego pół roku. Budynek ma ponad 70 lat, niedawno remontowano go z zewnątrz, w środku wykonywano bieżące naprawy. Jak twierdzi dyrekcja, nic nie wskazywało na to, że z sufitem jest coś nie tak, nie było żadnych rys ani pęknięć.
Sprawę poruszono na ostatniej sesji rady powiatu.
Radny Krzysztof Krzeszowski wylicza podobne przypadki także w innych szkołach.
Parkingi płatne, według Wiesława Nowakowskiego, uporządkowałyby też sprawę zajmowania miejsc osobom niepełnosprawnym.
Parkowanie na wyznaczonych miejscach wymaga posiadania karty parkingowej. Zgodnie z przepisami zespół do spraw orzekania o niepełnosprawności dokonuje odpowiedniego zapisu, który upoważnia do rozpoczęcia się starania o tego typu kartę. Dokument powinien zostać wydany osobie, która naprawdę tego potrzebuje.
KWIDZYN. Krwiaki, siniaki i stłuczenia – to obrażenia, jakich nabawiły się uczennice Liceum Ogólnokształcącego nr 1, gdy tynk z sufitu w korytarzu szkoły spadł im na głowę.
Jedna z nich trafiła do szpitala na obserwację. Dyrektor LO nr 1 zlecił wykonanie ekspertyzy budowlanej.
Dr Antoni Pawłowski, kierownik Muzeum Zamkowego w Kwidzynie, który kierował pracami wykopaliskowymi w katedrze, nadal uważa, że obok, w trumnie północnej, najprawdopodobniej pochowany został Ludolf Konig.
Na razie jednak nie ma na to stuprocentowych dowodów. Drewno, z którego wykonano trumnę, ze względu na położenie w krypcie, w rezultacie stałego kontaktu z wilgotnym podłożem uległo daleko posuniętemu rozkładowi. A to z kolei ograniczyło możliwości analizy struktury drewna.
KWIDZYN. Groźba zabrania dziecka rodzinie mobilizowała rodziców do zmian i większych starań o poprawę sytuacji. Zdarza się, że rodzice są zadowoleni, że dziecko zostanie zabrane, gdyż pozbywają się problemu. To wręcz niewyobrażalne, ale takie przypadki w powiecie kwidzyńskim zaczęły się pojawiać. Potrzebni rodzice zastępczy.
POWIŚLE. JANOWO (gm. Kwidzyn). Auto z czterema młodymi mężczyznami wpadło do Wisły. Woda dostała się do tonącego samochodu. Trudno było otworzyć drzwi. Podjęto próbę wydostania się i wypłynięcia na powierzchnię. Trzej pasażerowie byli pijani...
Wszystkim udało się wydostać na powierzchnię, mimo że woda dostała się już do wnętrza i otwarcie drzwi było bardzo trudne. Do zdarzenia doszło w Janowie, w miejscu, gdzie latem jest przeprawa promowa.
KWIDZYN. 60-letni mężczyzna zmarł przechodząc przez kładkę nad torami, która znajduje się obok dworca kolejowego. Leżącego człowieka zauważyli przechodnie, którzy wezwali pogotowie. Z relacji świadków wynika, że 60-latek nagle upadł. Przybyły na miejsce lekarz stwierdził zgon.
Prokuratura i policja ustalają przyczyny wypadku i śmierci mężczyzny.
Do wypadku doszło w Kwidzynie na ulicy 15 Sierpnia. Kobieta prawidłowo, po pasach, przechodziła przez jezdnię. Kia sephia, którą kierował 67-letni Henryk M., nie zatrzymała się przed przejściem i potrąciła staruszkę. Kierowca był trzeźwy. Kobieta z rozciętą głową i wstrząśnieniem mózgu trafiła do szpitala.
FINAŁ KONKURSU. Finalistą konkursu plastycznego dla dzieci „Co to jest internet?”, który „Kurier Kwidzyński” organizował z firmą „Multimedia”, został Adam Zamorowski z Brachlewa. Jego praca spodobała nam się najbardziej – jest pomysłowa, kolorowa, pięknie narysowana.
Jego pracę wyłoniliśmy spośród dziewięciu nagrodzonych rysunków w trzech etapach konkursu (w grudniu, styczniu i lutym). Adam wygrał ostatni etap, w lutym.
Współpraca policjantów z gdyńskiej komendy miejskiej i Komendy Rejonowej Policji VII w Warszawie doprowadziła do zatrzymania 22-letniego zabójcy. W sobotę mieszkaniec Warszawy przyjechał do Gdyni i w trakcie sprzeczki rodzinnej zabił swojego kuzyna. Wczoraj policjanci znaleźli narzędzie zbrodni – nóż kuchenny.
KWIDZYN. Ponad dwa promile alkoholu miał mężczyzna, który znęcał się nad psem swego sąsiada. Poranione potłuczoną butelką zwierzę trafiło do weterynarza.
Do zdarzenia doszło przed jednym z bloków przy ul. Łąkowej. Pijany mężczyzna kopał, bił i uderzał potłuczoną butelką psa. Wezwanym na miejsce policjantom wyjaśnił, że zrobił to z premedytacją i wiedział czyj to pies. Chciał się zemścić za to, że zwierzę załatwia się na jego korytarzu.
Gdy auto zaczęło tonąć, woda dostała się do środka, ale mężczyznom udało się otworzyć drzwi i wypłynąć na powierzchnię. Byli bardzo wychłodzeni i trafili do szpitala na obserwację. Gdy dojdą do siebie, zostaną przesłuchani przez policję. Samochód, który został na dnie, wyciągnęli ratownicy wodni z Gdańska, a pomagali im kwidzyńscy strażacy. Pojazd jest zniszczony, jego wartość to ok. 35000 zł.
KWIDZYN. Napad rabunkowy na hurtowni papierosów. Zamaskowani bandyci obezwładnili personel, postraszyli „bronią”, pobili sprzedawcę i wzięli sporą gotówkę. Trwa akcja poszukiwacza. Za pomoc w ujęciu sprawców policja oferuje 5 tys. zł.
Trzej zamaskowani mężczyźni wtargnęli do hurtowni papierosów przy ul. 11 Listopada. Zastraszyli i uderzyli sprzedawcę przedmiotem, który wyglądał jak pistolet. Zgarnęli znaczną kwotę pieniędzy.
POMORZE. Dotacja zamiast pożyczki. Niepełnosprawni, którzy chcieliby w tym roku rozpocząć działalność gospodarczą, mogą ubiegać się o dotacje, a nie jak było dotychczas o pożyczkę, którą trzeba było zwrócić. Również korzystniejsze warunki uzyskania pieniędzy z Państwowego Funduszu Rehabilitacji Osób Niepełnosprawnych będą mieli pracodawcy.
Policja prowadzi w tej sprawie intensywne śledztwo. Szczegółowo analizowane są zapisy z kamer monitorujących, które znajdują się na terenie Kwidzyna. Funkcjonariusze apelują do mieszkanek Kwidzyna, aby w najbliższym czasie unikały ciemnych miejsc. Proszą też o wszelkie informacje, które mogłyby pomóc w odnalezieniu sprawcy. Można je zgłaszać dzwoniąc pod nr tel. 055 645 03 88 lub 112.
Zastrzeżeń do pracy dyrekcji było więcej, m.in. to, że podniesiono tam wynagrodzenia dla lekarzy specjalistów, mimo że szpital jest w bardzo złej kondycji finansowej. Obecnie mają oni najwyższe pensje w całym województwie pomorskim.
Przeciwko odwołaniu Jana Szmiendowskiego, który jest powiatowym radnym, protestowali członkowie klubu PiS, twierdząc, że to decyzja polityczna.
Wówczas udało się uniknąć wyłączenia ogrzewania, ale sytuacja trwała nadal (nie płacono bieżących rachunków). Firma miesiąc wcześniej uprzedziła szpital, że wstrzyma dostawę ciepła. W odpowiedzi dyrekcja szpitala obiecała wszystko spłacić, ale bez podania konkretnego terminu. Stad też decyzja o wyłączeniu.
Do zdarzenia doszło, gdy 39-letni mężczyzna wykonywał prace remontowe wraz z ekipą firmy, w której był zatrudniony. Stojąc na rusztowaniu nagle zachwiał się i spadł z kilkunastu metrów w dół na betonową posadzkę. Lekarze pogotowia zabrali go do szpitala – ma uraz głowy. Na razie nie wiadomo, co było przyczyną wypadku. Sprawą zajęła się policja, które sprawdza wszelkie okoliczności.
KWIDZYN. Arkadiusz Wick ze Strzebielinka zwyciężył w VI Pomorskim Turnieju Warcabowym Domów Pomocy Społecznej o Puchar Starosty Kwidzyńskiego. W imprezie wzięło udział ok. 60 zawodników z całego województwa.
Drużynowo najlepsza okazała się reprezentacja Domu Pomocy Społecznej w Strzebielinku. Turniej rozegrano w Zespole Szkół Ponadgimnazjalnych nr 1 w Kwidzynie. Zorganizował go DPS w Kwidzynie.
W Specjalnym Ośrodku Szkolno-Wychowawczym w Barcicach funkcjonują przedszkole, szkoła podstawowa i gimnazjum dla dzieci z niepełnosprawnością intelektualną w stopniu lekkim, umiarkowanym i znacznym. Ośrodek oferuje wielospecjalistyczną terapię, w tym rehabilitację narządów ruchu i korekcję wad postawy. Każde dziecko posiada indywidualny program pracy. Duży nacisk kładziony jest na nabywanie nowych umiejętności, utrzymanie już nabytych i wyeliminowanie zachowań niepożądanych. Każde zachowanie ucznia jest analizowane pod kątem osiągania zaplanowanych celów terapeutycznych.
Do wypadku doszło też na skrzyżowaniu ulicy Mickiewicza z Grunwaldzką. Kierowca hondy civic stracił panowanie nad samochodem, który przodem uderzył w przydrożny słup oświetleniowy. Kierowca wyszedł z wypadku bez szwanku, ale ranny został pasażer hondy – ma złamaną lewą rękę. Został na obserwacji w szpitalu w Kwidzynie. Kierujący pojazdem był trzeźwy, nie wiadomo na razie, dlaczego doszło do wypadku.
KWIDZYN. Budowa mostu przez Wisłę w okolicy Kwidzyna powinna rozpocząć się w 2009 r. Do końca marca gotowa będzie dokumentacja. Przekonywał o tym wojewoda pomorski Roman Zaborowski w Kwidzynie. Jest małe „ale” w tej sprawie. Warunkiem sukcesu jest znalezienie pieniędzy na most w budżecie państwa...
KWIDZYN. Radni Prawa i Sprawiedliwości opuścili salę podczas sesji rady powiatu kwidzyńskiego. W ten sposób zaprotestowali przeciwko wprowadzeniu do porządku obrad punktu dotyczącego wyrażenia zgody na zwolnienie z pracy przez zarząd województwa pomorskiego Jana Szmiendowskiego, dyrektora Szpitala Specjalistycznego w Prabutach.
Po odbiór nagród zapraszamy dzieci (z dorosłym opiekunem) – codziennie (oprócz sobót i niedziel) w godz. 10.00 – 15.00, do redakcji „Kuriera Kwidzyńskiego”, Kwidzyn, ul. Chopina 26 (prosimy o wcześniejszy kontakt telefoniczny – 645 75 40).
Trwa trzeci i ostatni etap – prace należy dostarczyć do 15 lutego. Spośród nich wybierzemy trzy najlepsze. Po zakończeniu konkursu spośród wszystkich prac, które nagrodziliśmy w grudniu, styczniu i lutym, wyłonimy zwycięzcę.
Do zdarzenia doszło na dość oblodzonej ulicy. Kierowca opla vectry na tyle nieostrożnie wykonywał manewr zawracania, że stracił panowanie nad autem i uderzył w stojący nieopodal samochód, w którym siedzieli funkcjonariusze drogówki. Na szczęście nikt nie odniósł obrażeń. Policjanci uznali, że kierowca nie zachował należytej ostrożności i ukarali go mandatem oraz sześcioma punktami karnymi.
