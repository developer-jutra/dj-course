Chleba rzuconego umarłym B. Wojdowskiego; idzie w nich, oczywista, o dwie kultury całkiem różne i ginące inaczej.
Słabszą stroną odkrywczej księgi Myśliwskiego jest język. O ile w sensie myślowym i wyobraźniowym jest to dzieło oryginalne, o tyle autorowi jakby zabrakło zdecydowania w wyborze języka. Autor zapewne umyślnie cofał się przed ścisłym odpowiednikiem gwarowym, lecz kreacja języka chłopskiego u Myśliwskiego wydaje mi się tworem cokolwiek hieratycznym.
Mimo pewnej zbieżności w dążeniach obu głównych pism emigracyjnych i faktu, iż współpracowali z nimi często ci sami autorzy, ich orientacje światopoglądowe wkrótce spolaryzowały się. "Wiadomości", wbrew przedwojennemu rodowodowi, ulegały konserwatywnemu przeważnie środowisku londyńskiemu, zamykały się przed światem i krajem, stawały się coraz bardziej anachroniczne.
