Za pomocą czeków można realizować zarówno rozliczenia bezgotówkowe, jak i gotówkowe. Rozliczenia bezgotówkowe są przeprowadzane za pomocą czeków rozrachunkowych, którymi mogą być także zwykłe czeki, oznaczone napisem "tylko do rozrachunku". Taki czek nie może być bezpośrednio zamieniony na gotówkę.
Odpowiednio wypełniony czek na okaziciela może być przekazywany z rąk do rąk (pierwsza osoba, która go otrzyma od wystawcy musi wtedy indosować go, czyli stwierdzić ten fakt na odwrotnej stronie).
Naturalną tendencją jest dążenie banków do stworzenia kontrolowanych przez siebie grup kapitałowych, w skład których wchodziłyby rozmaite instytucje finansowe, a także i inne przedsiębiorstwa usługowe. Pozwala to bankom na zapewnienie sobie trwałego dopływu środków finansowych, zagwarantowanie wielkich przepływów pieniędzy, pozyskanie stałych odbiorców na kredyt i inne usługi.
W krajach zachodnich kredyty budowlano-mieszkaniowe należą do najważniejszych form kredytów. Są one udzielane bardzo chętnie przez banki, które uważają hipotekę na domach mieszkalnych za bardzo dobrą formę zabezpieczenia. W niektórych krajach (m.in. w Stanach Zjednoczonych) dodatkowym plusem dla banków jest możliwość odsprzedaży należności za kredyt hipoteczny innemu bankowi, co zwiększa płynność banków.
Między bankami poważnie zaangażowanymi w operacje zagraniczne toczy się walka konkurencyjna o pozyskanie klientów. Bank Handlowy, na który w końcu lat osiemdziesiątych przypadało ponad 90% operacji z zakresu obsługi handlu zagranicznego, stopniowo ustępował pola dynamicznym bankom, takim jak Bank Rozwoju Eksportu, Bank Inicjatyw Gospodarczych, a także bankom zagranicznym. W ciągu ostatnich lat szczególnie wzrosło znaczenie Citibanku. Wskazuje na to rys. 13.
Większość wpływów banku z kredytów wynika z ich oprocentowania. Przy kredytach dla ludności oprocentowanie najczęściej jest podawane z góry i nie zależy od oceny klienta. Przy kredytach gospodarczych w większości banków publikowana jest tylko tzw. podstawowa stopa procentowa.
Najlepszym zabezpieczeniem przed ryzykiem niedopasowania stopy procentowej jest zrównanie wielkości pozycji pasywów i aktywów o stałej stopie procentowej. Wtedy przy zmianie stopy procentowej w jakąkolwiek stronę bank ponosi straty na oprocentowaniu jednych operacji, ale automatycznie tyle samo zyskuje na innych.
Kapitały własne banku zwykle stanowią mniej niż 10% wielkości sumy bilansowej, tylko w kilku bankach przekraczają tę wielkość. Tablica 6 pokazuje udział kapitałów własnych w sumie bilansowej wybranych polskich banków, według danych na koniec 1995 roku (w przypadku większości przedstawionych banków - przed audytem).
Nowym zadaniem polskich banków będzie emisja polskich papierów dłużnych na zagranicznych rynkach finansowych. Pierwsze takie emisje teoretycznie zostały już dokonane kilka lat temu (m.in. PBR oferował noty depozytowe), ale liczba emisji uplasowanych na rynkach zagranicznych przed połową 1996 roku była nieduża.
Suma aktywów, jak wiemy, jest taka sama jak suma pasywów, i też nazywa się sumą bilansową. Popatrzymy teraz na uproszczony bilans Banku Rozwoju Eksportu (podajemy nazwy stosowane w analizach ekonomicznych, ale w aktywach, w nawiasach, zostaną też podane nazwy stosowane w księgowości). Zarówno do depozytów, jak i do kredytów dodano naliczone odsetki.
