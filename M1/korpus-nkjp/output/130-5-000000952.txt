Afera łapówkarska wybuchła ponad rok temu. Policja zatrzymała wówczas egzaminatora Wojewódzkiego Ośrodka Ruchu Drogowego w Olsztynie, zajmującego się egzaminowaniem kandydatów na kierowców. Tymczasowo aresztowany Jerzy G., emerytowany oficer Wojska Polskiego, dostał zarzut wzięcia 450 zł łapówek. Siedział też egzaminator Zbigniew K. Według prokuratury emerytowany policjant miał wziąć od kandydatów na kierowców kilkanaście tysięcy złotych.
