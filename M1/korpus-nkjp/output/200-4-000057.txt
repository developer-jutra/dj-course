Zaraz potem, bez żadnych ceregieli, skoczyła Filomena. Elegancko i lekko złapała się gałęzi, po czym Tom pomógł jej stanąć na półce.
Eryk podszedł na trzęsących się nogach do miejsca, z którego należało skoczyć. Był ledwo żywy ze strachu. Odległość do przeskoczenia wydawała się przeogromna, gałąź - cienka i krótka jak wypisany ołówek, a przepaść - bez dna. Widział, jak jego przyjaciele patrzą wyczekująco. Skoczył.
Teraz dostrzegła, że są poukładane piętrami. Pierwszy pakunek miał numer L-I, czyli 10, a ostatni LI_I_I, czyli 166. Wzdrygnęła się. Czy to możliwe, żeby sala była aż tak wysoka? Na małym pulpicie w windzie nie było guzików oznaczających poszczególne piętra, było tylko piętnaście awerdyńskich cyfr, które trzeba było nacisnąć w odpowiedniej kolejności, a potem pociągnąć za metalową dźwignię z bursztynową gałką. Wcisnęła „L", potem „-" i pociągnęła.
