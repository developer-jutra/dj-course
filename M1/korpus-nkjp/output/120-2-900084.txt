Cisną się pod przecież pod pióro dwie uwagi. Po pierwsze czytelnik, który w ostatnich syntezach spotykał się przede wszystkim z obrazem procesu dziejowego jako całości, chciwie poszukuje wszelkich rozważań na temat działań i losów jednostkowego człowieka. Nie tylko w filozofii, w historii również. I tu Jasienica trafia na nurt niewątpliwego zapotrzebowania społecznego. Otóż jest faktem, że zapotrzebowanie to trzeba i można zaspokoić, również stojąc na pozycjach metodologii marksistowskiej.
Mówił jeszcze i rozglądał się bacznie, czy nie ujrzy gdzie ludzi, żagla. Nagle wzdrygnął się spojrzawszy w straszną twarz topielca i szybko poszedł dalej.
Naokoło statku była płycizna. Fale uspokajały się. Na kamieniach wokoło snuły się poplątane liny, pływały deski, baryłki, drzazgi rejów, pudełka, wełniane koce. Kabina załogi była całkowicie strzaskana, pomost sternika również, a kajutka kapitana cała i szczelnie zamknięta, lecz potężnie zbakierowana, wspierała się daszkiem o piasek.
Jednocześnie, w  Atlantic  i  Playboy  ukazują się wspomnienia siostry i brata Hemingwaya. Leicester Hemingway notuje taką perorę brata:
- Czy naprawdę chcesz zostać pisarzem? Będziesz musiał dyżo czytać. Czytałeś Huckleberry Finna, nieprawda? I Kliplinga i Stephena Crane? A teraz będziesz musiał zabrać się do Tołstoja i Dostojewskiego, Joyce'a i opowiadań Henry Jamesa, Maupassanta i Flauberta, i oczywiście  Madame Bovary . Jak to skończysz, spróbuj Stendhala i  Buddenbrooków  Tomasza Manna...
O liczbach trójkątnych, pokrewnych liczbom kwadratowym, pisze laureat nagrody "Problemów" prof. dr Wacław Sierpiński.
Artykuł o fizyce... bez tytułu zamieszcza dr Roman Wyrzykowski. Jest to artykuł z pogranicza fizyki i jej metodologii.
O odkryciu najstarszych skamieniałości w prekambrze Australii pisze doc. dr Zofia Kielan-Jaworowska.
Kłopot mniejszy: co to jest kanał Orfano? Komentarz Kleinera żadnej z tych spraw nie tłumaczy, jak należy. Pierwszą zbywa nic nie mówiącym ogólnikiem. Natomiast forytuje drugą mniej ważną, a przy tej sposobności czyni poecie zarzut, iż "usłyszane kiedyś określenie (orfano-osierocony) pojął mylnie jako nazwę".
Tłumaczenie niniejsze, ze względu na pośpiech z jakim zostało zrobione, stanowi tylko pierwszą, nie ostateczną redakcję. Umownie, podwójny dwukropek oznacza ubytek w tekście lub jego (chwilową) nieczytelność. Słowa w nawiasie są hipotetycznym wyrozumowaniem lub domniemaniem tłumacza, uzupełniającym ubytek lub nieczytelność całkowitą lub fragmentaryczną.
Ani "Ballada o żołnierzu" czy "Czyste niebo" Czuchraja, ani "Los człowieka" Bondarczuka, ani "Pokój przychodzącemu" Ałowa i Naumowa - choć nikt nie odbiera ich autorom oryginalności, odrębności i talentu -  nie mogłyby wyrosnąć na dziewiczej ziemi, nie mogłyby istnieć, gdyby nie znalazły płodnej i głęboko zaoranej gleby.
Rozbudowa mieszkalna tych części Warszawy przychodzi późno, zbyt nawet późno w stosunku do wielkiego przemysłowego awansu, który praska północ zyskała przez wielkie zakłady produkcyjne Żerania. Była to bowiem cecha budownictwa przemysłowego sześciolatki, że często nie pociągało za sobą powstawania odpowiedniego zaplecza mieszkalnego. Stąd paradoksy rozwoju i jego rozliczne konsekwencje, o których powiemy później.
