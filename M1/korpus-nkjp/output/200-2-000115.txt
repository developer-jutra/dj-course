ONA - Fatalna sytuacja.
WIDMO - Za pozwoleniem, ja bym wolał z panią teraz o czym innym. Ja w sprawie teścia.
ONA - Pan jest cudowny!
WIDMO - Ja?
ONA - Po prostu nadzwyczajny!
WIDMO - Czemu pani tak sądzi?
ONA - Bo pan jest taki inny...
WIDMO - No tak, to prawda.
ONA - Uduchowiony...
WIDMO - Nie da się zaprzeczyć.
KAPITAN SAPERÓW - A może nie było żadnej łyżeczki, co?
JA - Była, była. (znajduje łyżeczkę) O, jest! He he, ja wiedziałem, że pan kapitan tylko żartuje.
KAPITAN SAPERÓW (chowa pistolet) - No, tym razem się panu udało. Ale na przyszłość radzę się nie wtrącać.
JA - Ja już nigdy nie będę, nigdy, daję słowo! Czy mogę odejść?
JÓZIO - Czy mam garb na plecach albo długą szyję?
BARBAR - Kto cię tam wie. Może nie masz, ale może i masz. Jeżeli masz, to znaczy że ukrywasz, bo nic nie widać. Czyli oszukujesz prawowitą władzę. Jeżeli nie masz, to byś na pewno ukrywał, gdybyś miał. Tak czy inaczej, jesteś winien, bo dzisiaj każdy albo oszukuje, albo chciałby oszukać. Na wszelki wypadek weźmiemy cię za wielbłąda.
WIDMO - Co nieco widziałem!
TATO - Pozory mogą mylić...
WIDMO - Ładny mi duch czasu, ty stary krętaczu! Młodsza jest od ciebie co najmniej ze trzy razy!
TATO - Chwila słabości...
WIDMO - Oszuście!
TATO - Przelotny romans...
WIDMO - Łgarzu!
TATO - Ja się zapomniałem!
WIDMO - A ja cię widziałem przed nią na kolanach.
TATO - Tak się złożyło...
WIDMO - Słyszałem przysięgi!
TATO - No, coś tam było.
WIDMO - Nie "coś". Namiętność.
TATO - Nie przesadzajmy.
WIDMO - Ja mam dowody.
TATO - Na przykład jakie?
WIDMO - Ot, choćby taki moment: stoję na balkonie, a ty na dole, zwrócony ku mnie. Skinąłem ręką i to wystarczyło, żebyś krzyczał ze szczęścia. Byłeś gotów zginąć na moje skinienie.
TATO - I wódz w to wierzy?
SKRZYPEK - Nie, mamo, nie trzeba. Niech śpiewa. (słychać kłótnię dwóch kobiet. Najpierw podniesiony głos Matki, potem krótka odpowiedź, zaraz zagłuszona wzburzoną, nieprzerwaną wymową Matki) Za późno.
Kłótnia trwa. Nie można odróżnić słów, ale charakter kłótni jest wyraźny. Ostatni, gwałtowny okrzyk Matki i na zakończenie trzaśnięcie zamykanego okna w głębi domu.
MATKA - No, nareszcie. Teraz będziesz miał spokój.
SKRZYPEK - Dziękuję, mamo.
