Bóg daje się poznać tym, których pragnie zbawić i obdarzyć życiem wiecznym. My już poznaliśmy Jezusa Chrystusa, który nam objawia jedynego i prawdziwego Boga. A Bóg chce zbawić wszystkich ludzi, również tych, którzy Go jeszcze nie znają lub nie chcą uznać. Dlatego budzi On w nas ducha apostolskiego, abyśmy współpracowali z Nim w dziele zbawienia świata.
W ten sposób całemu światu głosimy Chrystusa i Jego Ewangelię. Nigdy nie przestajemy o Nim mówić, aby Jego imię rozbrzmiewało aż po krańce świata, na wieki wieków.
Jezus Chrystus jest naszym największym Skarbem. Wszyscy wierzący w Chrystusa są powołani do przekazywania Go z pokolenia na pokolenie, głosząc wiarę w Chrystusa, przeżywając ją we wspólnocie braterskiej oraz celebrując ją w Liturgiii w modlitwie.
