Lista leków za złotówkę dla osób po 65. roku życia będzie znana dopiero po nowelizacji ustawy o ubezpieczeniu zdrowotnym - powiedział na konferencji prasowej we wtorek minister zdrowia Marek Łapiński. Poinformował, że rząd przyjął projekt nowelizacji ustawy o powszechnym ubezpieczeniu zdrowotnym umożliwiającej udostępnienie osobom po 65. roku życia części leków za 1 złotówkę.
