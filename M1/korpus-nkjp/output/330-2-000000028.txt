Drugą co do znaczenia uczelnią papieską jest Uniwersytet Laterański, który oprócz prawa kanonicznego uczy prawa cywilnego i innych dyscyplin jurysprudencji świeckiej.
Papieski Uniwersytet im. Urbana VIII (Universita Urbaniana) podlega Kongregacji ds. Ewangelizacji Narodów. Uczelnia ta szkoli przede wszystkim misjonarzy i kler z krajów misyjnych, a więc z Afryki, Azji, Oceanii.
Obserwatorium pełni natomiast pewną rolę polityczną. Tak np. przez długie lata pracujący tam jezuici byli jedynymi duchownymi utrzymującymi kontakty z Chińską Republiką Ludową. Chodziło oczywiście o kontakty ściśle naukowe, ale umożliwiły one później wysłanie jezuity, astronoma, do Chin. Po powrocie opracował on gruntowny raport o sytuacji Kościoła w ChRL i, co ważniejsze, nawiązał zerwane od lat bezpośrednie kontakty z członkami tamtejszej hierarchii.
Z pewnością im się to udało.
Dziś, po latach od owego 16 października 1978 roku, nie pamiętamy już z całą wyrazistością pierwszych reakcji w świecie na decyzję kardynałów, wyznaczającą zwierzchnikiem Kościoła katolickiego duchownego z kraju komunistycznego. Wówczas wiadomość ta - i tam, gdzie powitano ją z zadowoleniem, i tam, gdzie wzbudziła przestrach - wywołała olbrzymie, wstrząsające wrażenie, zwracając na osobę nowego papieża uwagę i ciekawość całego świata.
Jednak audiencje nie zawsze odbywają się w auli im. Pawła VI. Od wczesnej wiosny, która we Włoszech rozpoczyna się już w końcu lutego, do późnej jesieni, czyli do połowy listopada, w Rzymie jest ciepło, jeżeli nie gorąco, a dni pochmurne czy deszczowe należą do rzadkości. W sezonie ciepłym napływ turystów i pielgrzymów do Wiecznego Miasta przybiera na sile. Czyż zaś można być w Rzymie i nie zobaczyć papieża?
W owym czasie nie istniały jeszcze jakiekolwiek oficjalne, stałe kontakty między Watykanem a władzami polskimi. Jedynymi osobami z Warszawy akredytowanymi przy Stolicy Apostolskiej (ściślej przy Sali Prasowej) byli wówczas dwaj dziennikarze - Dominik Horodyński i ja. Nam też przypadło w udziale przyjmowanie mniej lub bardziej oficjalnych wyrazów ubolewania ze strony różnych czynników za Spiżową Bramą.
Wspomniany artykuł 1271 Kodeksu Kanonicznego nie pozostał martwą literą. Jan Paweł II powołał jednocześnie komisję kardynalską, tzw. radę piętnastu, zarządzającą sprawami ekonomicznymi Stolicy Apostolskiej, oraz mianował szefem Prefektury Ekonomicznych Spraw Stolicy Apostolskiej kardynała Edmunda Szokę, Amerykanina polskiego pochodzenia. W 1991 roku papież zwołał też naradę z wielu krajów kardynałów w celu przeanalizowania sytuacji finansowej Watykanu i znalezienia metod jej uzdrowienia.
Tajemnicza instytucja finansowa Watykanu, która według struktury oficjalnej jest tylko "związana ze Stolicą Apostolską", to bank noszący eufemistyczną nazwę Instytut Dzieł Religijnych (Istituto delle Opere Religiose - IOR), założony w 1942 roku przez Piusa XII. Mieści się on w wieży Sykstusa V, zabytkowej wczesnorenesansowej budowli w obrębie murów watykańskich. Instytut Dzieł Religijnych przestrzega tajemnicy bankowej jeszcze ściślej niż banki szwajcarskie. Zatrudnia zaledwie 60 urzędników, wśród nich tylko czterech księży.
Dowiedziałem się o konieczności zamknięcia urzędu prof. Papée znacznie wcześniej, niż to nastąpiło. Kiedy przekonałem się naocznie, że przybita przed wielu laty tabliczka anonsująca ambasadę została zdjęta z drzwi, udałem się do wysokiego urzędnika Papieskiej Komisji Środków Społecznego Przekazu z prośbą o wyjaśnienie okoliczności likwidacji tej placówki. Z doskonale zagranym zdziwieniem ten włoski duchowny odparł, że nie wie o niczym i że Watykan nie podjął żadnych kroków w tej sprawie.
Jedyną pozostałością z czasów, kiedy wydawany był oficjalnie Indeks Książek Zakazanych (Index Librorum Prohibitorum), jest publikowana okresowo rubryka oceniająca filmy wyświetlane w Rzymie. Przy każdym tytule obok informacji o rodzaju filmu (dramat, komedia, kryminał itp.) podana jest ocena moralna dzieła: zalecany ze względu na wysokie wartości moralne, dopuszczalny, dopuszczalny z zastrzeżeniem, wątpliwy, absolutnie niedopuszczalny.
Zmieniła się również polityka sądu. Jeżeli jeszcze przed dwudziestu laty w zasadzie obowiązywała surowa formalna wykładnia przepisów kanonicznego prawa małżeńskiego, to obecnie stosuje się wykładnię rozszerzającą, a więc łagodną. W rezultacie wszystkich tych poczynań otrzymanie unieważnienia małżeństwa we Włoszech nie trwa o wiele dłużej i nie kosztuje drożej niż uzyskanie rozwodu przed sądem powszechnym. Sytuacja nie zmieniła się za pontyfikatu Jana Pawła II.
Kiedy Monica Vitti przyklękła przed papieżem, jej czarny szal rozchylił się całkowicie, a stanik pod wpływem ruchu przestał pełnić swą funkcję. Papież widząc tę wystawę wdzięków kobiecych, wzbogaconą jeszcze kolanem i połową uda wychylającymi się z rozciętej spódnicy, wzniósł oczy do góry i oświadczył:
W niezbyt odległej przeszłości, kiedy Państwo Kościelne było jeszcze potężnym organizmem, mającym rozległe, nie tylko duchowe interesy i wpływy, władcy świeccy widzieli w działalności nuncjuszy i Kościoła przejaw naruszania ich suwerenności, próbę usankcjonowania obcej ingerencji w sprawy państwa. Kościół bywał wówczas państwem w państwie, a rywalizacja między władzą świecką, państwową, a duchowną przybierała ostre formy, czego przykłady zna również historia Polski.
Na polecenie papieża Watykan publikuje co rok dane o wysokości świętopietrza, czyli datków od wiernych całego świata do osobistej szkatuły i dyspozycji papieża. Roczna wartość tych ofiar wynosi 53-58 milionów dolarów, wykazując z roku na rok wyraźny wzrost. Są one przeznaczane na różne dobre cele przez samego Ojca Świętego.
Papieżem, który przeszedł do historii jako wyjątkowo sprawny finansista, był Sykstus V, panujący w latach 1585-1590. Zastał finanse Państwa Kościelnego w katastrofalnym stanie, potworne długi i chaos, tysiące ludzi posiadających znaczne synekury i nie zobowiązanych z tego tytułu do żadnej działalności.
Piszę o tej sprawie, aby uświadomić, jak łatwo dziś, w czasach masowej, wszechobecnej informacji, a także dezinformacji, wpływać na świadomość i poglądy znacznych środowisk lub całej opinii publicznej. Niestety, ostatnie lata przyniosły w związku ze sprawami Watykanu niejedną aferę tego typu.
Następnego dnia słyszałem ją nie tylko w zairskim radiu, ale i na ulicy. Zairczycy są bowiem, jak cała Czarna Afryka, niezmiernie muzykalni.
Ile polskiej twórczości utorowało sobie dzięki papieżowi drogę w szeroki świat, ilu polskich twórców wypłynęło dzięki międzynarodowym aspektom obecnego pontyfikatu na szerokie, światowe wody? Ile milionów ludzi z antypodów dzięki wizytom dowiedziało się czegoś o Polsce?
W sumie trudno więc było przyjąć, że w miejscu uważanym za grób Piotra Apostoła znajdowały się właśnie jego szczątki. Przyznając to, archeolodzy papiescy poddali znalezione fragmenty szkieletu badaniu izotopowemu. Ta metoda pozwala ustalić z dokładnością niemal do roku wiek wykopaliska. Przeprowadzone badanie wykazało, że kości pochodzą z lat sześćdziesiątych I wieku po narodzeniu Chrystusa, a więc ściśle z okresu, kiedy nastąpiła śmierć św. Piotra.
Wpływy dyplomatów w fioletach są zbyt skromne, aby można było mówić o ich istotnej, a tym bardziej decydującej roli w działalności pokojowej na skalę międzynarodową. Z pewnością jednak są oni gotowi uczynić dla tej podstawowej sprawy wszystko, co leży w granicach możliwości współczesnego papiestwa.
O roli Jana Pawła II w tym aspekcie dziejów najnowszych będzie mowa w innym rozdziale. Obecnie powiedzmy jednak, że właśnie ze względu na tę rolę papieża jego wybór oceniany jest powszechnie w Kościele katolickim jako proroczy, opatrznościowy. Dziś wszyscy zdajemy sobie sprawę, że to był czynnik decydujący o takim, a nie innym wyborze. Wówczas, w 1978 roku, wcale nie było to takie oczywiste.
Jeżeli zważyć, że przeciętny okres pontyfikatu nie przekraczał siedmiu lat, łatwo się domyślić, ile takich rodzin książęcych namnożyło się w Rzymie i okolicy. Ich przedstawiciele, służąc w Gwardii Szlacheckiej, dodawali splendoru Stolicy Piotrowej, a jednocześnie znajdowali tam niejednokrotnie środki dla wygodnego życia, ponieważ za swą służbę otrzymywali pensje.
Na Ukrainie i Białorusi została już częściowo odtworzona struktura administracji kościelnej. Tak np. Kościół ukraiński (greckokatolicki albo unicki) ma dziś arcybiskupa metropolitę we Lwowie i biskupów diecezjalnych w Iwano-Frankowsku (dawniej Stanisławów), Kołomyi-Czerniowcach, Samborze-Drohobyczu, Tarnopolu i w miejscowości Zboriw (Zborów). Kościół katolicki obrządku łacińskiego obok metropolii lwowskiej ma diecezje w Kamieńcu, Łucku i Żytomierzu.
Dodajmy, że w czasie wizyt papieża i przy innych okazjach nieraz przebywał w Polsce, jego korespondencje zaś z naszego kraju, również te pisane po proklamowaniu stanu wojennego, potwierdzając konserwatywne poglądy ich autora, udowodniły też, że jest dziennikarzem mającym szacunek dla faktów.
Don Macchi (tytuł "don" przysługuje w języku włoskim księżom, w odróżnieniu od "monsignore", czyli "mości pan" - zastrzeżonego dla prałatów i biskupów) nie miał żadnej, najmniejszej nawet władzy, nie miał żadnych formalnych uprawnień. Publiczność widywała go czasami wciśniętego skromnie w kącik obszernego siedzenia olbrzymiego mercedesa wiozącego papieża z Watykanu do Castel Gandolfo.
Zadanie komisji okazało się bardzo trudne.
Przez ponad pierwszych tysiąc lat istnienia Kościoła katolickiego żadne reguły nie określały zaliczenia takiego czy innego sługi Bożego w poczet świętych. Nie przeprowadzano procesów beatyfikacyjnych i kanonizacyjnych, nie gromadzono akt i dokumentów dotyczących życia i działalności kandydata na świętego, jak to się dzieje w ostatnich kilku wiekach.
Dopiero papież Jan XXIII wprowadził w 1962 roku zasadę, że wszyscy kardynałowie muszą być biskupami. W praktyce zasada ta była przestrzegana już od dwóch wieków, jednakże w okresie renesansu, a nawet jeszcze w XVIII wieku kardynałami bywali albo ludzie świeccy, którym papież nadał ten tytuł (np. członkowie rodzin królewskich), albo wyświęceni duchowni, którzy jednak pełnili funkcje i stanowiska świeckie, jak choćby kardynał Richelieu, który rządził Francją za panowania Ludwika XIII.
W rokowaniach poprzedzających zawarcie traktatów laterańskich uczestniczyły delegacje, którym ze strony papieskiej przewodniczył kardynał Pietro Gasparri, a ze strony królestwa włoskiego - ówczesny premier Benito Mussolini. W wyniku układów powstało Państwo-Miasto Watykańskie w dzisiejszym kształcie.
Jednym z praw zagwarantowanych w układach laterańskich jest zwolnienie tego mikropaństwa od wszelkich podatków w stosunku do państwa włoskiego.
Krótko mówiąc, mało znacząca audiencja zapoczątkowała proces odcinania się Watykanu od polityki kolonialnej Salazara i jego następców. Dziś, kiedy po salazarowskiej Portugalii nie zostało śladu, a Angola, Mozambik, Gwinea Bissau są od dawna niepodległymi państwami, możemy w pełni ocenić realizm i dalekowzroczność Pawła VI.
Porównując ten sposób myślenia ze średniowiecznym, ale odżywającym tu i tam duchem integryzmu prowadzącym do potępienia każdego, kto odrzuca koncepcję dominującej roli etyki katolickiej jako podstawy praw i miejsca Kościoła jako ich co najmniej pośredniego egzekutora poprzez nakazy prawa promulgowanego przez państwo - widzimy wyraźnie, jak ogromnie zmienia się usytuowanie religii w społeczeństwie, a tym samym rola Kościoła i Watykanu.
Z kolei konkordat sankcjonuje zasadę niezależności Kościoła i państwa równoznaczną z zasadą ich rozdzielności. Kościół nie ma żadnych prerogatyw z zakresu władzy państwowej. Republika włoska przyznaje mu całkowitą wolność wykonywania misji duszpasterskiej, wolność organizacji, wykonywania misji nauczycielskiej, posługi duchowej, sprawowania aktów jurysdykcji kościelnej itd.
I trzecie wydarzenie: kiedy samolot papieski, tym razem afrykańskiej linii UTA, wiózł nas do Rzymu z Wybrzeża Kości Słoniowej, ostatniego etapu kolejnej afrykańskiej wizyty Jana Pawła II, papież wszedł niespodziewanie do dziennikarskiej kabiny i rozmawiał kolejno z każdym z nas.
Kiedy doszedł do mnie, zapytałem:
Forum Romanum, dziś przedmiot największego pietyzmu i cel wycieczek z całego świata, jeszcze przed 150 laty rzymianie nazywali vaccheria, czyli krowiarnia. Pasły się tam w wysokiej trawie krowy, a kto chciał, przyjeżdżał po kamień ze starożytnych budowli.
Głównymi odbiorcami tego budulca byli sanpietrini (dosłownie: świętopiotrowcy), czyli grupa robotników i rzemieślników zatrudnionych przy konserwacji Bazyliki św. Piotra, do której budowy również użyto w znacznej części materiału pochodzącego ze starożytnych ruin.
Wnętrze bazyliki, mającej kształt krzyża, dzięki harmonijnym proporcjom głównej nawy, naw bocznych i przyległych do nich kaplic, nie wydaje się tak ogromne, jak jest w rzeczywistości. Nie odczuwa się również wysokości budowli, której sama główna kopuła, arcydzieło architektury renesansowej, ma wysokość 95 metrów, a więc ponad 30 pięter współczesnego domu. Cała bazylika wraz z kopułą sięga wysokości 132,5 metra.
Dziś w Watykanie nie ma ani jednego polskiego kardynała kurialnego, a jedynym biskupem polskim pracującym w Kurii jest wybitnie ponoć zdolny prawnik ksiądz Zenon Grocholewski, pełniący obowiązki sekretarza Trybunału Roty Rzymskiej. Trzej polscy arcybiskupi są też nuncjuszami papieskimi. Są to wysokie stanowiska, ale poza obrębem Watykanu.
Papież Leon X, jak już pisaliśmy, stale znajdował się w trudnościach finansowych, ponieważ wydawał ogromne sumy na potrzeby swoich krewnych oraz na popieranie artystów. Sprzedaż monti i stanowisk nie pokrywała chronicznego deficytu. Papież pożyczał więc od różnych osób, m.in. od swoich kardynałów, a także możnowładców świeckich. Aż do śmierci nie był w stanie wypłacić się z długów w wysokości 400 tysięcy skudów.
Nie we wszystkich ważnych dziedzinach swej działalności Watykan opiera się wyłącznie na kadrze duchownych. Tak np. finansami Państwa Kościelnego zawiadują w znacznym zakresie ludzie świeccy, choć niekiedy przysparza to Watykanowi poważnych kłopotów, a nawet strat. Mimo to współczesne Państwo Kościelne uważa, że duchowni nie mogą kierować przedsiębiorstwami stanowiącymi jego własność, gdyż postawiłoby to ich w sytuacji sprzecznej z powołaniem i tym samym szkodziłoby opinii Watykanu w świecie.
Państwo Kościelne, przynajmniej w teorii, nie zajmuje się polityką. Jeżeli zabiera głos w kwestiach politycznych czy społecznych, to jedynie jako wyraziciel autorytetu moralnego Kościoła, nie zaś jako stronnik tego czy innego państwa lub takiej czy innej koncepcji politycznej. Watykan zabiera też głos i zajmuje stanowisko w kwestiach światopoglądowych, przedstawiając punkt widzenia zgodny z doktryną katolicką.
Szacunki dotyczące zysków Watykanu z jego nieruchomości, akcji i innych inwestycji kapitałowych były dość różne. Wiadomo, że Watykan posiada znaczny majątek we Włoszech i w wielu innych krajach. Są to akcje, udziały w różnych przedsiębiorstwach albo nieruchomości. Trudno ustalić wysokość pochodzących z nich zysków, ponieważ często chodzi o udziały w korporacjach i przedsiębiorstwach międzynarodowych, które - w każdym razie jeśli chodzi o kapitały Stolicy Apostolskiej - unikają najczęściej opodatkowania.
Fotografia Lollobrigidy dygającej przed Janem XXIII w swym przezroczystym stroju, całkowicie prześwietlonym fotoreporterskimi fleszami, obiegła wówczas światową prasę ilustrowaną, przydając jeszcze popularności pięknej Ginie i nie po raz pierwszy przekonując Watykan, że kontakty papiestwa z gwiazdami filmowymi są trudne i najeżone niebezpieczeństwami.
Niech zstąpi Duch Twój!
Niech zstąpi Duch Twój!
I odnowi oblicze ziemi.
Tej ziemi!"
Mało kto rozumiał wtedy w pełni sens tych słów, choć homilia na placu Zwycięstwa wywołała wstrząsające wrażenie nie tylko w Polsce, tej wierzącej i tej niewierzącej. Podróże papieża po całym świecie były kontynuacją tego wołania, były apelem, prośbą, przekonywaniem świata, aby stał się takim, jakim chciał go widzieć Zbawiciel.
Do dziś widzę wyraz przerażenia na twarzy profesora Alessandriniego, kiedy pani Dzieduszycka na konferencji prasowej z ówczesnym, nieżyjącym już kardynałem Algieru Leonem Duvalem, występującym jako jeden z zastępców przewodniczącego sesji Synodu Biskupów, zapytała: "Dlaczego synod, obradujący na temat sprawiedliwości społecznej, nie podjął uchwały w sprawie wyzwolenia zwierząt i zapewnienia praw przynależnych każdej żywej istocie?"
Innymi słowy, pisze się o Watykanie nie dlatego, aby poinformować możliwie bezstronnie o tym niezwykłym i jedynym w swym rodzaju zjawisku w skali światowej, lecz by przekonywać czytelnika do własnych poglądów nie tylko w odniesieniu do Stolicy Apostolskiej, ale całego Kościoła czy w ogóle religii. I w jednym, i w drugim wypadku zakres i tematyka informacji cierpią na tym ogromnie.
W długiej historii Kościoła, a ściślej Państwa Kościelnego, nieraz dochodziło w związku z konklawe do wojen domowych i krwawych rzezi. Mimo różnych intryg, przekupstwa i gwałtownych wybuchów namiętności związanych z wyborami papieża sam przebieg konklawe od czasów Grzegorza X zasadniczo się nie zmienił.
Napoleon polecił wywieźć panującego wówczas papieża Piusa VI z Rzymu na południe Francji (1799 r.) i wcielił większość obszaru jego państwa do stworzonych przez siebie księstw. Po upadku Napoleona Państwo Kościelne nigdy już nie odzyskało dawnej pozycji. Osłabienie państwowości spowodowało pogorszenie sytuacji finansowej papiestwa. Tylko w latach 1831-1846 w samym banku francuskim Rothschilda papieże pożyczyli 12 milionów skudów w złocie.
Po całym Rzymie i w sąsiedztwie Wiecznego Miasta rozsiane są różnego rodzaju kolegia i instytuty papieskie (działają m.in. kolegium i instytut polski). Są to placówki przeważnie prowadzące działalność pensjonatowo-hotelową. Mieszkają tam i żywią się księża z danego kraju czy zakonu studiujący, niekiedy przez wiele lat, na uczelniach papieskich.
Juliusz II znalazł dosyć skuteczny, ale jak się później okazało, brzemienny w skutki sposób zwiększenia wpływów. Wydał w 1514 roku bullę, na mocy której dawano specjalne odpusty w formie tak zwanych jubileuszy. Odpust taki mógł otrzymać każdy, kto pomagał finansowo w budowie Bazyliki św. Piotra.
