I udowodnił zapracowaną mądrość, niszcząc cały mój misterny atak. Przegrałam po raz kolejny.
W redakcji świetnie radzono sobie beze mnie. Osiągaliśmy oszołamiającą sprzedaż, co pozwalało naczelnemu wchodzić do bączkowskiego banku z miną człowieka gotowego w każdej chwili wykupić bank.
Tylko pani Ludwika Trol chodziła podenerwowana i trochę zła. Na pytanie, co się stało, zaciągnęła mnie po żołniersku do pustego o tej porze biura i wyjaśniła:
Tym bardziej nie mogłaby mi otworzyć drzwi wspomniana panna, odarta ze swojego, że tak powiem, gimnastycznego odzienia. W redakcji już od dwóch tygodni komentowano kontuzje, które panna Mazaniec skwapliwie odnosiła na własnych lekcjach, aby w ten prosty sposób trafić na dyżur Igora.
Linda sprawnie nakrywała do stołu, a Blondyn nie spuszczał z oczu jej wąskich stóp opatulonych w grube skarpety. Biegał za nią od kuchni do pokoju, przystając tylko na moment, gdy ustawiała półmiski. Potem wracał z wysoko uniesionym podłamanym kikutem, aby w dalszym ciągu być obok.
Z tych europejskich eksperymentów najczęściej los stykał mnie z pierworodnym Morgenem, Karolem. Karol od świtu do nocy tkwił w wejściowych drzwiach, odnotowując czerwonymi oczami moje wyjścia i powroty. Miał już za sobą ponad trzydzieści lat bezowocnego życia i może dlatego wydał mi się bliskim człowiekiem. − „Willkommen, pani Włodek” − mawiał, gdy próbowałam przesunąć się przez próg domu wypełniony jego zwalistą postacią.
I nagle zrozumiałam! Zobaczyłam dwóch identycznych Kaczorków, jak ciągną do ołtarza dwie różne kobiety. Najpierw Romuald wyższy, kroczący obok biustu Mariolki, szlachetnie okrytego białym welonem, a za nimi w zgodnej parze Ryszard niższy, ciągnący w stronę księdza Koszałko atłasowy żabot, zakończony ruchliwą głową pani Trol.
W piątek siedziałam naprzeciw księdza Koszałko i z satysfakcją notowałam jego kolejną przegraną. Dokonywałam takich spustoszeń na planszy, jakby mnie tu przysłał sam diabeł w celu doprowadzenia proboszcza do ostateczności. Mimo to z ust plebana nie schodził dobrotliwy i pełen łaski uśmiech, a gdyby przyjrzeć się jego wargom, można by sądzić, że mruczały jakąś przyjazną modlitwę.
Wracając do skąpej listy sukcesów Włodka, trzeba uczciwie powiedzieć, że najjaśniejszym w niej punktem jest Blondyn. Bo to Włodek przywiózł go z jakiegoś filmowego planu, gdzie Blondyn został posmarowany wodą utlenioną, aby udawać albinosa. Ówcześni właściciele Blondyna stwierdzili, że ta wersja kota wcale im się nie podoba, a ponadto cała wieś się z nich śmieje, że mają stukniętego aktora w chałupie.
Blondyn miał rozwolnienie, ja alergię na maseczkę z alg, nie zmiecione resztki lustra skrzypiały pod moimi butami, obrus zmalał i zmienił się w smutną kupkę nieszczęścia a uchylone drzwi od łazienki przypominały mi defekt, z którym mógł uporać się tylko Złota Rączka. Tymczasem Złota Rączka wyjechał na budowę do Austrii i chyba nikt inny w Bączkach nie potrafił skutecznie pogrzebać w spłuczce, aby robiła, co do niej należało.
