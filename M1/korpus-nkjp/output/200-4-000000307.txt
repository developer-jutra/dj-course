Usłyszałem trzepot skrzydeł - gołębie zleciały się do wysypanego przez dziecko ziarna.
Najbardziej się bałem, że już nigdy nie zobaczę syna.
Mój drogi, nigdy nie zostawaj w mieszkaniu po żonie. To jest przestrzeń raz na zawsze przyporządkowana, to była scena waszych wzlotów i upadków, ale spektakl już się skończył, bilety straciły ważność, trzeba się rozejść, rozejść się! Nie zostawaj tam, nie czekaj, tylko wiej, chłopie, lepiej wiej na cztery wiatry.
Pistolet nawalił, kiedy chciał ją zastrzelić, więc pogruchotał jej czaszkę kilkunastoma uderzeniami kolbą.
Potem naprawił broń, sprawdził na psie.
Powiedział, że chce jeszcze tylko zobaczyć, jak to jest, kiedy się boję.
Wymierzył we mnie.
"Już się nie zacina", powiedział i strzelił.
Kurważeż jego mać, strzelił do mnie!!!
"Przepraszam, najpierw chciałem trafić w brzuch, ale to tandenty sprzęt", powiedział, kiedy umierałem z dziurą w sercu.
Potem przyłożył sobie lufę do skroni.
I pomni się, że w monogamicznej monotonii miewało się sny erotyczne z tłumnym udziałem anonimowych statystów, starannie dobranych w podświadomym castingu partnerów, lecz nigdy ze współmałżonkiem; ze współmałżonkiem się spało nie po to, żeby o nim śnić. Śni się tylko o kimś, z kim się być nie może; chyba że się śni o kimś, z kim się rozstało.
Kiedy zamknęły się za nimi drzwi, słyszałem jeszcze przez chwilę ich kroki, głosy, potem dźwięk zjeżdżającej windy. A kiedy już zostałem sam z martwą ciszą opustoszałego mieszkania, zacząłem się zastanawiać, co mi grozi w przypadku niezgody na rozwód, cóż takiego dla mnie przygotowała na wypadek, gdybym robił trudności. Zadałem sobie pytanie, ile mogę zaryzykować, czego najbardziej się boję.
Wiem, wiem, pan nie potrafi żyć dla siebie, pana życie musi mieć adresata, tak jest z każdym, w przeciwnym razie po cóż by ludzie spisywali testamenty. Pana adresatem musi być kobieta, pan czuje, że życie ma sens tylko jako list miłosny. Gdyby pan każdy krok, każdy gest i słowo ważył tak, jakby to były wersy miłosnego listu - wszystko byłoby dobrze, prawda?
Nigdy nie ośmieliłbym się powiedzieć jej prosto w oczy, że jest chora.
Zostawiłem to przypadkowi: wypis ze szpitala, diagnoza i lekarstwa były na wierzchu szuflady; w każdej chwili mogła się na nie natknąć.
Nigdy nie znalazłam w sobie dość odwagi, żeby mu dowieść, że oboje nie żyjemy. Wiedziałam, gdzie są fotografie z naszych pogrzebów; wystarczyło, żeby poszperał trochę w szufladach.
Wiktor stoi na korytarzu przed drzwiami, czeka, puka, pukanie jest bardziej poufałym sposobem zasygnalizowania swojej obecności zza drzwi, dzwonek brzmi oficjalnie, anonimowo, a każde pukanie ma swój odrębny charakter, po pukaniu można rozpoznać człowieka, puka swój, pukanie mówi "otwórzcie, przecież to ja". Wiktor przypomina sobie, jak pukał przed laty, w rytm deszczowej piosenki, puka ponownie.
