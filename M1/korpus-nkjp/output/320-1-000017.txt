O wierze w Biblii napisano wiele. Ogólne informacje znaleźć można w: B. Marconcini, Fede, w: NDTB, s. 536–552.
Przez „wymiar soteriologiczny” królestwa Bożego chce się w teologii wypowiedzieć tę jego cechę, dzięki której jest ono najwyższym darem dla człowieka, niosącym w sobie spełnienie wszystkich jego oczekiwań i zapewniającym mu stan ostatecznego szczęścia. Stan ten nosi miano zbawienia, z grecka soteria.
Dzisiaj staje się modne podkreślanie żydowskości w postaci i zachowaniu Jezusa. Może o tym świadczyć świeżo wydana w Polsce książka pt. Jezus Żyd praktykujący, autorstwa „Brata Efraima”, wydana w Krakowie w 1994 roku; książka ta jest zaopatrzona we wszystkie kościelne aprobaty. „Brat Efraim” jest najprawdopodobnej pseudonimem któregoś z pisarzy żydowskich bądź chrześcijanina bliskiego tradycji i mentalności żydowskiej.
