ABRAHAM ABULAFIA.
1240 Narodziny Abrahama syna Samuela Abulafii w Saragossie.
1260 Podróż do Grecji i Izraela. Małżeństwo w Italii.
1271 Pierwsze wizje prorocze. Głoszenie kabały ekstatycznej w Hiszpanii.
1273 Opuszcza Hiszpanię, "by wieść życie wagabundy" (Gershom Scholem) w Italii i Grecji.
- Nawet w kościele umiesz zrobić balangę - przymocował mnie do siebie pętlą szalika.
Byliśmy postaciami z komiksu, z naszych ust unosiły się dymki oddechów. Zanim się rozwiały, można było z nich odczytać słowa i myśli:
Myśli się słowami czy wyobrażeniami?
Myśli się myślami.
Zobacz taka mgła, że szyby parują światłem.
Widzę, o motyl! Jest ciemno, ćma.
Na Golgocie Chrystus był między dwoma łotrami, jeden uwierzył w Jego słowa, drugi je przeklął. Symetria, symetria świata wartego 30 srebrników. Chrystus żył 33 lata, ale nauczał zaledwie 3 i tylko te 3 lata, gdy objawiał swą wiedzę i miłosierdzie są nie z tego świata, nie da się ich kupić za złoto wszystkich królestw, 30 srebników, nie 33.
