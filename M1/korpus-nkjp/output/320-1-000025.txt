Powyższe exempla zamykające pierwszą księgę historii Kadłubka, które pełnią funkcję ilustracyjną i dokumentacyjną układają się wedle następującego schematu: 1) formułka wstępna  otwiera, a zarazem łączy oba exempla; 2) podstawą źródłową pierwszego exemplum jest dzieło Justyna (IUST. 15, 2), drugiego zaś Pismo Św. (1 Kr 6, 5); 3) część trzecią zamyka formułka o charakterze uogólniającym, gnomicznym.
