Wczoraj na ul. Gdańskiej przy wylocie ul. Dworcowej sporo ludzi gromadziło się wokół stojącego na chodniku samochodu. W kartonowym pudle spało 5 ośmiotygodniowych szczeniaków alaskan malamute... Były na sprzedaż. Właściciel słodkich maleństw za alaskana bez rodowodu życzył sobie 550 zł. Skłonny był jednak do obniżenia ceny ze względu na to, że psiaki wkrótce muszą zostać poddane dość drogim szczepieniom.
