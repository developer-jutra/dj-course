Ogółem system osłonowy ma kosztować ok. 800 mln zł. Połowę tej sumy zapłacą same huty, które już kilka miesięcy temu opracowały własne programy redukcji zatrudnienia. Jedną czwartą pokryje budżet państwa, na resztę znajdą się środki z funduszu PHARE. Już w zeszłym roku Polska dostała z PHARE 10 mln ecu na koszty związane z restrukturyzacją zatrudnienia w hutnictwie.
