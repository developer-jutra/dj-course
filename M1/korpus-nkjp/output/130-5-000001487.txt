Pojawienie się 15 czerwca w okolicach Bartoszyc (warmińsko-mazurskie) rosyjskich śmigłowców doczekało się reakcji na drodze dyplomatycznej. Cztery maszyny sił powietrznych rosyjskiej Floty Bałtyckiej stacjonującej w okręgu kaliningradzkim przez kilkanaście minut krążyły nad ziemią, widziane przez mieszkańców okolicznych wsi. Ministerstwo Spraw Zagranicznych wysłało do Rosji notę protestacyjną.
