Przez pewien czas czytano wiersze Rymkiewicza w zgodzie z wykładnią ustanowioną przez niego samego - jako przykład współczesnego klasycyzmu. Podtrzymał to zresztą Ryszard Przybylski w książce "To jest klasycyzm" z 1978 r., która sprawie dodała skrzydeł i dramatyzmu. Takie rozpoznanie dobrze nakładało się na ówczesne podziały polityczne, co zresztą na łamach "Polityki" zauważył Artur Sandauer, zaliczając Rymkiewicza do "zachodniofilów", czyli tych, którzy postanowili, ignorując PRL, umieścić Polskę nad Morzem Śródziemnym.
Nazywa się Bonda. Ryszard Bonda. Prawdopodobnie wkrótce straci immunitet. Kim jest? Oszustem na wielką skalę? Narzędziem w rękach znacznie potężniejszych kombinatorów? Czy tylko biznesowym samorodkiem, którego wywróciła skala jego własnych interesów?
Wszyscy jego znajomi są zgodni: - Program Samoobrony to on miał w d... To po co został posłem? Odpowiedzi padają różne: po to, by zyskać immunitet, z próżności, dla szpanu, bo miało to pomóc w interesach.
Panujący despota szuka legitymizacji w przeszłości, skutkiem czego będzie nobilitacja "carów rewolucjonistów", sadystycznego mordercy Iwana Groźnego oraz niewiele mu ustępującego tyrana - Piotra. Gloryfikacji obu, z pogwałceniem elementarnej prawdy historycznej, dokona w dziełach historycznych utalentowany i cyniczny "czerwony hrabia" Aleksy Tołstoj.
Socjolog Paweł Śpiewak twierdzi, że tylko ucieczka w ortodoksję może przedłużyć życie społeczności, która za cel obiera sobie permanentne "nie" dla świata zewnętrznego. - Popatrzmy, co stało się z buntownikami z lat 60. Wypalili się i znikli. Jeśli jakaś alternatywna grupa popada w sekciarstwo, to tylko po to, by przedłużyć sobie życie.
Aby ułatwić publiczności przełknięcie gorzkiej pigułki, Raffarin obiecał cięcia podatków w przyszłym roku, chociaż, jak się ostatnio szacuje, francuski deficyt budżetowy może w tym roku sięgnąć 4 proc. PKB, czyli o pełen punkt procentowy więcej niż wynoszą limity Unii. Byłby to trzeci z rzędu rok, kiedy Francja nie sprostała wymaganiom UE. Premier doszedł zapewne do wniosku, że łatwiej znieść połajanki z Brukseli niż bałagan na drogach, stacjach kolejowych i lotniskach.
Najbardziej narażone na skargi niezadowolonych klientów są placówki handlowe. Pracownica biura prasowego sieci Geant Polska zapytana, czy zdarza się, że jej szefowie kierują wnioski o ściganie przeciwko osobom, które wpisują się do książek skarg i wniosków, wpada w osłupienie. - Broń Boże - stwierdza. - Na każdą, nawet najbardziej niedorzeczną skargę, odpowiadamy na piśmie. Wychodzimy z założenia, że klient ma zawsze rację.
Wygrani gardzą przegranymi jako nieudacznikami, przegrani gardzą wygranymi jako osobami, które osiągnęły sukces w podejrzany sposób.
Jeśli rywalizację w społeczeństwie wolnej konkurencji porównać do wspinaczki po drabinie, to w Polsce ci, którzy znaleźli się na górze, wyłamują dolne szczeble, chcąc powstrzymać pościg. Ci z dołu łapią ich za nogawki, żeby ściągnąć do swojego poziomu. A towarzyszą temu okrzyki i gesty wyrażające pogardę, wrogość, zawziętość.
W czasie eksperymentu okazało się, że gaz nie rozpuszcza się w wodzie. Ten nieoczekiwany efekt jest skutkiem działania ochronnej powłoki hydratu dwutlenku węgla tworzącej się na powierzchni kulek płynnego gazu. Hydrat to rodzaj lodu wodno-gazowego powstający w warunkach wysokiego ciśnienia i niskiej temperatury. Zjawisko daje szansę usunięcia podstawowej wady sekwestracji w oceanach: zarówno Marchetti jak i Norwedzy zakładali tłoczenie CO2 na stosunkowo niewielką głębokość i rozpuszczanie gazu w wodzie.
Gdy nie ma osobnego salonu, towarzyskie centra tworzą się mniej lub bardziej spontanicznie przy stolikach. Stolik składa się z lidera, jego gwardii i doproszonych nominatów. Nie ma żadnych zasad dopraszania, ale i tak wiadomo, komu wolno usiąść. Osoba przypadkowa zorientuje się, że powinna odejść.
Z danych zebranych przez sondę WMAP wynika też, że choć zgodnie z ogólną teorią względności grawitacja zakrzywia przestrzeń w pobliżu ciał, to Wszechświat w wielkiej skali opisuje geometria euklidesowa - płaska, niezakrzywiona, taka, jaką wszyscy znamy ze szkoły. Należy się cieszyć, że w tych wielkich odkryciach uczestniczą nasi koledzy.
Test lewicowości?
Senator Maria Szyszkowska, profesor filozofii prawa, wychodzi z propozycją formalnego rejestrowania faktycznie istniejących związków partnerskich. Po co? Czy nie lepsze dla samych gejów i lesbijek, i dla większości społeczeństwa byłoby - jak sugerują niektórzy - nieupublicznianie ich prywatności, niewystawianie odmienności na pokaz?
- Jaka jest Moskwa Putina? To już nie są nowi Rosjanie Jelcyna. Nie wiem, czy Putin to Piotr II, który chciałby przywiązać Rosję do Zachodu, by uczynić ją silną. Dogadał się z NATO i Bushem. Kim jest Putin?
0 On sam nie wie, kim jest, więc skąd ja mogę to wiedzieć. Rosjanie go wybrali, ale on sam siebie jeszcze nie wybrał.
Polacy są w Europie największymi zwolennikami wyprzedaży - wynika z badań Ipsos, międzynarodowej grupy, która badała stosunek konsumentów do wyprzedaży w ośmiu krajach UE. Aż 74 proc. rodaków uważa, że jest to okazja do korzystnych zakupów. Podobnie uważa 73 proc. Anglików. Najchłodniej traktują tego rodzaju zakupy Hiszpanie - z entuzjazmem o wyprzedażach wypowiada się tylko 49 proc. ankietowanych.
Amerykanie widzą swój kraj w dobrym świetle - są dumni, patriotyczni, przekonani, że żyją w Nowym Wspaniałym Świecie. Mniemanie to było w dużym stopniu uzasadnione i rozpowszechnione za granicą - w większym stopniu po II wojnie w Europie i w Azji, w mniejszym w Ameryce Łacińskiej. Ameryka była i jest nadzieją.
Teraz chodzi o to, by nie sprawiła zawodu.
Wskutek tego prawa brytyjskie gazety wielokrotnie stawały przed raczej trudnym zadaniem poinformowania swoich czytelników o historiach, o których nie wolno im było informować, z udziałem osób, których nazwisk nie wolno im było wymieniać i które na dodatek niemal na pewno nigdy się nie wydarzyły.
Nie było ich także 21 sierpnia o godz. 14, kiedy w mieszkaniu Witkowskiego wybuchł pożar. Źródło ognia znajdowało się przy drzwiach wejściowych.
Jerzy H., ojciec Tomka i Maćka, wcale sąsiadowi nie współczuje: - To jest człowiek nie do życia - mówi. - Będzie dalej atakowany, bo dzieciaki mu nie popuszczą.
Choć pamiętny dzień 17 grudnia 1903 r. nie przyniósł od razu wielkiej sławy braciom Wright, w ciągu następnych lat stawało się o nich coraz głośniej. Przede wszystkim za sprawą ulepszonych wersji Flyera. Na nich Orville i Wilbur bili kolejne rekordy - na przykład 26 września 1905 r. Flyer III pokonał prawie 17 km w 18 minut. Niecałe dwa tygodnie później przeleciał już 39 km w 38 minut.
By się o tym przekonać, należy pojechać do najbardziej zinternetyzowanego państwa na świecie - do Korei Południowej. W tym liczącym 48 mln mieszkańców kraju ponad 70 proc. mieszkań podłączonych jest do Internetu stałym szybkim łączem. Inny lider, Kanada, może się pochwalić wskaźnikiem 50 proc., w zacofanych Stanach Zjednoczonych większość ludzi łączy się z siecią, podobnie jak w Polsce, za pomocą wolnych i zawodnych modemów.
Fizyka  Aleksiej A. Abrikosow (l. 75) z Argonne National Laboratory (USA), Witalij L. Ginzburg (l. 87) z Instytutu Fizyki im. Lebiediewa w Moskwie, Anthony J. Leggett (l. 65) z University of Illinois (USA) za pionierski wkład do teorii nadprzewodnictwa i nadciekłości. Pierwsze z tych zjawisk dotyczy przepływu prądu elektrycznego przez różne materiały bez żadnych strat energii, drugie - właściwości cieczy, w których praktycznie nie ma lepkości.
Autor długo zastanawiał się zresztą, czy swe pierwsze dzieło poetyckie od wyboru w 1978 r. opublikować pod nazwiskiem czy też podpisać "Jan Paweł II". Jako poeta pragnie bowiem zapisać się nie tylko w historii Kościoła, ale także literatury.
Choć zwyciężyło kompromisowe rozwiązanie (podtytuł: Medytacje poetyckie Jana Pawła II), ten osobisty utwór, tak jak wszystkie encykliki i inne dokumenty, musiał przejść przez całą watykańską machinę, włącznie z Sekretariatem Stanu.
W archiwum merostwa oferują materiały informacyjne opowiadające o tym miejscu głównie na podstawie książek Rogera Wybota i Georgesa Coudry’ego. Próba odnalezienia jakichkolwiek dokumentów z lat czterdziestych związanych z obozem kończy się niepowodzeniem. Jedynie w rejestrach urzędu stanu cywilnego trafić można na wzmiankę o tym, że w 1945 r. nastąpiły w obozie Beauregard "dwadzieścia cztery zejścia uchodźców sowieckich i polskich, w tym czterech kobiet lub dziewcząt i jednego dziecka".
- Jaka jest szansa na jego schwytanie?
- Jakieś 50 proc.
- Nie będzie łatwiej niż z Osamą ibn Ladenem?
- Powinno być łatwiej, bo Husajna nie otaczają fanatycy. Osama miał wokół siebie ludzi tak samo mu oddanych, jak rosyjscy komuniści byli oddani Stalinowi we wczesnych latach jego rządów. Husajn ma z kolei takich, jakich miał Gorbaczow w czasie swojej pierestrojki.
Gdy prezydent i kardynał Macharski uroczyście przecinali wstęgę z okazji otwarcia 7,5 km odcinka autostrady, dostało się w "Dzienniku" nie tylko dostojnikom, ale i Markowi Polowi zwanemu Winietu. - To była szopka jak za dawnych lat. Dopóki mamy niewysoką oglądalność, możemy się obywać bez presji i nacisków z różnych stron, które tak dobrze znam z telewizji publicznej - dodaje Hanna Smoktunowicz, prowadząca i wydawca "Dziennika".
- Ale może charakter czasu zależy od indywidualnej biografii. Może są tacy, którym czas upływa bez wielkich katastrof?
- Jeśli są, to jednostki.
- Jako bardzo młoda dziewczyna spędziła pani dziesięć lat w sowieckich łagrach. Trudno sobie wyobrazić ostrzejszy zwrot czasu. Jakiego czasu tam pani doświadczyła?
- O proszę pani, to był czas niesłychanie regularny, uporządkowany, nieprawdopodobnie rytmiczny.
- Z tego, jak pani o tym mówi, wnioskuję, że regularność była zabójcza?
Wtóruje mu Józef Birka, prawnik Polsatu, szef rady nadzorczej spółki: - Dziś TVP przejmuje 70 proc. budżetów reklamowych. Mając podwójne finansowanie i stosując obniżki cen, może stać się monopolistą na rynku reklam. Trzy programy ogólnokrajowe telewizji publicznej są w stanie całkowicie zaspokoić potrzeby rynku na usługi reklamowe - twierdzi mecenas Birka.
Taka postać może się już nie narodzić: najmłodszy poseł, autor prawdziwych bestsellerów, zarazem wiceszef rządzącej partii, mąż naprawdę światowej żony, lecz szukający podejrzanych ladacznic na ulicy, lord i milioner, wtrącony do prawdziwego więzienia, gdzie nie mógł nosić nawet porządnej koszuli. Niezatapialny Jeffrey Archer wyszedł właśnie na wolność i musi wymyślić coś nowego: partia go już nie chce.
Gomperts: - Dane są jednoznaczne: aborcją kończy się 20 proc. ciąż w każdym kraju. To jest zawsze trudna decyzja dla kobiety. Ale jeśli zostaje podjęta, to znaczy, że jest słuszna. Robiąc specjalizację z aborcji na studiach odkryłam, jak bardzo moje podejście lekarza kobiety, przyjazne i bez osądzania, może w takim momencie pomóc. A ja chcę pomagać kobietom.
Duszy nie ma, ale Kotliński nienawidzi Kościoła z całej duszy. Po święceniach doznał, jak się zdaje, katuszy. Napomyka aluzyjnie, że jako młody, przystojny wikary był maglowany przez proboszcza, który chciał się z nim kotłować na łóżku. I Kotliński, jak kiedyś przykładał się do służby Bożej, tak teraz dokłada Kościołowi, jak może.
Martens znany jest na świecie jako mistrz brydża sportowego, w Polsce - jako były felietonista "Gazety Wyborczej", w regionie - jako były sympatyk Unii Wolności, łebski strateg i współtwórca wyborczego sukcesu SLD. Ale również jako wierny żołnierz Wiesława Ciesielskiego, lokalnego barona SLD, który obejmując posadę wiceministra finansów w rządzie Millera przekazał schedę w pewne ręce. - Nie ma innej recepty. Spójna władza pozwala bez przeszkód porządkować otoczenie - wyjaśnia Martens.
Otwartym jest oczywiście pytanie, czy zmiany w rządzie odwrócą uwagę od toczącej się niby śnieżna kula afery Rywina i - podobnie jak zmiany personalne sprzed kilku miesięcy - poprawią notowania premiera w sondażach opinii. Jeśli nie, to w odwodzie zostają jeszcze mało popularni ministrowie: edukacji Krystyna Łybacka i zdrowia Mariusz Łapiński.
W czasach elektronicznych rozmyła się wartość mozolnie zapisywanych karteczek i pedantycznie prowadzonych kartotek. Komputer przejął funkcje sekretarki, a czasami także ghost writera, czyli tego anonimowego autora cudzych przemówień, którym posługują się nagminnie politycy i ludzie biznesu, ci, którym przystoi bezustannie przemawiać przed publicznością niezależnie od tego, czy mają coś do powiedzenia czy nie.
Swoboda przepływu usług oznacza, że we wszystkich krajach członkowskich bez ograniczeń można świadczyć usługi oraz kupować je i sprzedawać na bardzo podobnych zasadach. Dotyczy to na przykład usług telekomunikacyjnych, transportowych, ubezpieczeniowych, finansowych. Swoboda w tej dziedzinie umożliwia zakładanie spółek, prowadzenie przedsiębiorstw, uprawianie wolnych zawodów.
Przyjaciele mówią, że towarzysko jest miły, ale bywa bardzo złośliwy. Ostatnio, podczas spotkania promującego "Leksykon wątków miłosnych w literaturze", pewna pani wypowiadała się długo i zawile. Na koniec kokieteryjnie usprawiedliwiła się, że mówi bez ładu i składu, bo jest już w zaawansowanym wieku. Kopaliński skwapliwie przytaknął.
A Jacek daje Arkowi fotografię z dedykacją: "Uwierz mi, a wtedy nasze chwile będą wieczne. Stań się dla mnie taką chwilą".
Byli w wielu innych związkach, które się jednak rozsypały. Wierzą, że tym razem się uda. Arek jest w głębi serca monogamistą. Zawsze chciał stałego związku. Jacek też. Nie interesuje ich seks bez uczucia.
Zaskoczył mnie specyficznym doborem faktów w swym felietonie ["Wątpliwości teologiczne", POLITYKA 6] mistrz Zanussi.
Przejawem swobody myśli - jak sądzę - było stwierdzenie, że znaleziono kawałek kamienia mogilnego (zauważmy: kawałek, nie kamień) z inskrypcją poświęconą komuś, kto miałby być (zauważmy: nie mógłby być, ale miałby być) bratem Jezusa, co może stać się kłopotliwym odkryciem dla Kościoła, bowiem podważa dogmat o dziewictwie Marii.
Gdy po drodze na Węgry srebrny Mercedes Vito traci orientację i zaczyna błądzić po Słowacji jak bokser trafiony nagłym sierpem, ekipa wzdycha, bo może to zły znak, pierwsze ostrzeżenie, że lekko nie będzie. Chociaż może to jednak dobry znak, zapowiedź jeszcze nie triumfu, ale chociaż drobnego sukcesu, którego polski kobiecy boks nie ma, ale bardzo chciałby mieć.
