Pisarz Wojciech Kuczok wyznał w wywiadzie dla "Przeglądu", iż z zasady nie bierze udziału "w żadnych szopkach politycznych ani w wyborach", następnie wyjaśnił dlaczego: "Nie chcę postępować wbrew sobie. Jak dotąd przez te wszystkie lata nie doczekałem się ani partii, ani żadnego polityka, którzy reprezentowaliby mnie intelektualnie, któremu byłbym w stanie zaufać".
Ale nawet najwięksi krytycy Rutkowskiego chwalą jego zdolności autoreklamiarskie. To pajac, mówią, ale zręcznie budujący mit wielkiego cwaniaka, który ma kontakty i nikogo się nie boi. Umiejętnie tworzy wokół siebie aurę tajemniczości, działającą na wyobraźnię zarówno telewidzów jak i potencjalnych klientów.
Widzowie są konserwatywni, ale równocześnie oczekują nowości, w sobotę pragną repertuaru gorącego, w niedzielę schłodzonego, naciskają pilota tak szybko, jakby wysyłali setki esemesów, bo stale poszukają czegoś bardziej atrakcyjnego. - Ramówka musi mieć swoją wewnętrzną koncepcję, a także punkty zwrotne tak jak każdy dobry scenariusz - powiada Piotr Fajks, dyrektor programowy Polsatu. - Nie układa się jej pod rynkowego konkurenta, ale warto wiedzieć, w co on gra.
Były lata 50. i 60., Włosi tańczyli rock’n’rolla i zaczynali jeść mięso, kupowali Fiaty Seicento, a latem spędzali tydzień nad morzem. Zaczynał się dobrobyt, zaczynały się supermarkety, towar przemawiał do ludzi poprzez reklamę: najbardziej nowoczesną i widowiskową formę symulacji. Dość powiedzieć, że włoscy copywriterzy należą do najlepszych na świecie.
Polityczny czarny PR najczęściej nie jest wypowiedzią wprost. To informacja poprzedzona chrząknięciem, ściszeniem głosu, podana jakby mimochodem. I zawierająca prośbę o zachowanie anonimowości źródła. Dyskretnie podsuwają ją wraz z kawą krążący w przysejmowych kawiarniach piarowcy. Na przykład "Zyta Gilowska jest agentką". Resztę dopowiedzą polityczni konkurenci. Walka z pomówieniem jest jak walka z cieniem.
Przedwojenny polski kodeks karny z 1932 r. przewidywał zakłady dla niepoprawnych tzw. przestępców z nawyknienia. Można było skierować do nich sprawcę niepoprawnego na dalszych 5 lat po odbyciu kary i wyjściu z więzienia. W razie potrzeby sąd mógł przedłużać ten okres o dalsze pięciolecia, jeżeli wypuszczenie na wolność groziło "niebezpieczeństwem porządkowi prawnemu". Może przeszłość podpowiada powrót do takiej regulacji?
Od autora:
Stwierdzenie, że mam pretensje do pana Andrzeja Marka, jest absurdalne. Zwróciłem jedynie uwagę, że nie zaskarżył postanowienia o wykonaniu kary, a wcześniej nie zabiegał o kasację. Nie wykorzystał przysługujących mu uprawnień proceduralnych, a przy pomocy mediów obwieścił światu, że głupie sądy uwzięły się na niego. Pozwoliło to niektórym publicystom pisać dyrdymały, że aparat ścigania zaangażował się, by zniszczyć jednostkę (tymczasem sprawa była z oskarżenia prywatnego!).
Kontrakty na największe budowy uzyskały firmy o międzynarodowej renomie, ale ich skuteczność zależy często od greckich podwykonawców, a ci mają swoje polityczne koneksje. Spora część firm greckich zatrudnia niskopłatnych, a czasem i niskowykwalifikowanych robotników-imigrantów, niekiedy zaś korzystają też one z materiałów niższej jakości. W wypadkach w miejscu pracy zginęło 110 robotników, a koszty ponoszone przez greckiego podatnika przekroczyły ponadtrzykrotnie wstępne szacunki sięgające 2 mld dol.
W moim przekonaniu debata o tym, czy UE jest głównie międzyrządowa czy federalna, nie dotyka sedna. Unia jest systemem stworzonym dla potrzeb szczególnego zespołu okoliczności: nie jest ani nie usiłuje być państwem narodowym.
Dowodem sukcesu Unii jest przede wszystkim fakt, że od momentu powstania liczba jej członków wzrosła ponadczterokrotnie.
Polska branża naftowa dzieli się na dwie grupy - wrogów J&S, którzy ich działalność traktują jako patologię gospodarczą, oraz sympatyków uważających, że jest to po prostu sprawna firma handlowa.
Nawet ci przychylni przyznają jednak, że nie ma cudów - spółce sprzyja zbyt wiele rozmaitych okoliczności, by uznać to wyłącznie za ich przypadkowy zbieg.
Uchala bano się jak ognia. Miał potężne pięści i nimi właśnie zdobył wśród rówieśników autorytet. Nikt nigdy nie podważał jego przywództwa, polecenia wodza traktowano jak rozkazy, od których nie ma odwołania. Już na przełomie lat 70. i 80. stał się w Wyszkowie znaną postacią. Trochę złodziej, trochę bandzior, prowadził barwne jak na tamte czasy życie. Alkoholowe imprezy, panienki i bójki z kolesiami - tak zaczynał król wyszkowskiego półświatka.
O Leszku Millerze piszą wszyscy, więc napisał też subtelny artysta kabaretowy Jan Pietrzak w "Tygodniku Solidarność": "No, ładne klocki... Jedynie aferzysta Miller w dobrym humorze. Przezywa Ziobrę, puszcza zjadliwe żarciki w rodzaju: kapral Rokita, sierżant Gilowska idą na wojnę. Znalazł się generał! Przegrał wszystko, co było do przegrania. Teraz powinien latryny szorować, z gabinetem politycznym włącznie, a nie ględzić w telewizorze".
Na razie jest scenariusz, który napisał Cezary Harasimowicz (m.in. "300 mil do nieba", "Ekstradycja 3" i "Przeprowadzki"), projekty postaci (konkurs wygrał młody grafik Tomasz Przydatek) i zrealizowane w technice 3D demo, z zasypaną śniegiem chatą krasnoludków, płonącym ogniem i tańczącym wokół izby Podziomkiem.
U młodej dziewczyny psychiatra z Modusa rozpoznał początki choroby psychicznej, dziewczyna myśli o samobójstwie. Ale matka nie zgadza się na szpital. Nawet jeśli wie, że wystawienie skierowania do szpitala jest dziś dla psychiatry ostatecznością. Ostatecznością, nie tylko ze względu na przepisy prawa, ale i obowiązującą dziś w psychiatrii doktrynę, że trzeba odchodzić od szpitalnego modelu leczenia (przez psychiatrów nazywanego biologicznym) do środowiskowego (zwanego humanistycznym).
Pierwsza z chorób jest najczęściej wynikiem zużycia stawu na skutek przeciążeń - większość z nas po 40 roku życia pada jej ofiarą. Druga, zwana dawniej popularnie gośćcem, może zaatakować nawet przed trzydziestką i ma związek z wadliwym funkcjonowaniem naturalnego układu odporności.
Pewien wpływ na postawy wobec pracy może mieć także wyznanie i ukształtowana przez nie etyka. W religii protestanckiej praca jest drogą do zbawienia, a bogactwo - świadectwem cnót. Dlatego ceni się sumienność, odpowiedzialność, perspektywiczne myślenie. Katolicyzm mniej sprzyja dobrobytowi jako religia pochylona nad biednym, który jawi się jako niezawiniona ofiara okoliczności, na które nie ma wpływu.
Ktoś z gorszym od nas mózgiem dotyka nas, głaszcze, rzuca się na szyję, naruszając naszą prywatną przestrzeń. Mówi i gestykuluje wbrew konwencji. Musimy więc, poznając go, zejść z pozycji władzy, kompetencji, odejść od poczucia terytorium, odległości i zobaczyć siebie bez tych atrybutów. Co wtedy czujemy - odrazę czy ciepło płynące z dotyku i doznania spontaniczności? Co udajemy przed sobą i innymi, a co czujemy naprawdę?
To, jak urywał się z zajęć na Politechnice Petersburskiej, żeby zdążyć na treningi tajskiego boksu i jak na jeden z nich przyszedł Wiktor - zawodowy promotor w walkach bez reguł. Sam też walczył, ale trzy lata temu na turnieju moskiewskiego Pankrationu - gdzie biją się na gołe pięści, gdzie można walić głową i łokciem - zapaśnik z Omska przetrącił mu kręgosłup i Wiktor nigdy nie miał już wejść do klatki.
Gabinet Romana Kluski w firmie Prodoks jest oddalony o kilometr od siedziby Optimusa, ale okno wychodzi tak, że widać tylko ulicę. Prezes opowiada o Optimusie w czasie teraźniejszym, jak o swoim najukochańszym dziecku, choć właściwie nie powinien, bo umowa sprzedaży zabrania mu nawiązywania do firmy.
Tegoroczną nowością raportu jest skala krajowego seksu wirtualnego. Prawie 25 proc. Polaków uprawiało go za pośrednictwem łączy telefonicznych, Internetu lub e-maili. Nieco częściej czyniły to kobiety.
Standardowo wypadły natomiast badania udawania orgazmu przez kobiety. Tradycyjnie udaje go prawie połowa respondentek. Jednak to kobiety częściej niż mężczyźni (78 proc. do 75 proc.) przyznają się do pełnej satysfakcji ze swojego życia seksualnego.
Ze zdziwieniem spostrzegł, że Uchal był w Wyszkowie traktowany jak wzór do naśladowania. Prosty chłopak, z zawodu ślusarz, a proszę, do czego doszedł: dwa domy, kilka samochodów, duże pieniądze. Osowiecki szybko zrozumiał, że to z Uchalem i jego fałszywą legendą toczy swoją wojnę.
Milion konsumentów nieprzestrzegających zasad koszerności dokonało przełomu na rynku spożywczym. W całym kraju sieci supermarketów oferują, między innymi, wieprzowinę, owoce morza oraz inne produkty importowane z Rosji, Bułgarii i Polski. Jeszcze dziesięć lat temu rzecz taka byłaby nie do pomyślenia. Warunki wolnego rynku okazały się silniejsze od rabinackich zakazów.
Andrzej Łapicki za swój sukces uważa dwa wydarzenia: gdy wybrano go na rektora Państwowej Wyższej Szkoły Teatralnej i na posła Sejmu kontraktowego. Wtedy musiał wziąć odpowiedzialność za innych. Czuł, że ojciec byłby z niego dumny. Do polityki szybko nabrał obrzydzenia. Przekonał się, że to gra interesów.
Już raz rozwiązano sejm na mocy jednego głosu sprzeciwu. Zasadą parlamentarną była bowiem jednomyślność. Miało to dobre strony, gdyż rodziło rzeczywisty consensus, czyli zgodę. Idea niespotykana gdzie indziej, piękna i szczytna, ale jakże zawodna. W 1652 r. sejm przyjął tę zasadę jako ważną i obowiązującą. "Wolne nie pozwalam", gruntujące pozornie szlachecką wolność, przesądziło o obniżeniu wartości sejmu, a niebawem powolnym zaniku jego prawodawczych funkcji.
Sąsiedzi z zachodu, Keralczycy, uchodzą za najbardziej wykształcony naród indyjski. I aby podkreślić swoją biegłość w sztuce czytania i pisania przekształcili nazwę stolicy Trivandrum, na Thiruvanthapuram, czego ani przeczytać, ani wymówić niepodobna. Wiadomo tylko, że puram to w wiekszości języków indyjskich miasto lub osiedle.
Poseł Andrzej Pęczak musiał się z powodu zarzutów Nowaka tłumaczyć w prokuraturze.
Zarzuty, jakie w Kielcach wytoczono przeciw Nowakowi, oceniała prokuratura okręgowa w Tarnobrzegu. Tutaj ustalono nieodwołalnie, że w sporze z syndykiem to Nowak miał rację i nie było żadnej merytorycznej podstawy, żeby posła oskarżyć. Utrzymał się tylko jeden zarzut przeciw niemu, o bezpodstawne oskarżenie policjantów o przyjęcie łapówki. Ostatecznie o ewentualnej winie Nowaka wypowie się sąd.
Cannabia, czyli piwo konopne (z tych konopi indyjskich), na etykiecie ma charakterystyczny zielony listek. Ale raczej w celach marketingowych. To coś jak puszczanie oka; żeby się młodym zbuntowanym wydawało, że dostają towar zakazany. Odurzyć się tym piwem nie można. Upić - owszem, jak każdym. Smak ma piwny, tylko zapach świeżo ściętej marihuany.
Skoro jest tak wiele zastrzeżeń i pułapek technicznych badania opinii publicznej i rzetelnego ich odtwarzania (oprócz pominiętych w tym artykule przypadków celowych manipulacji), to czy w ogóle warto w nie inwestować? A jeśli tak, to w jakim stopniu są one przydatne, zwłaszcza dla polityków poszukujących wskazówek dotyczących ludzkich preferencji?
Saturn wyda miliony złotych na reklamę. Musi wbić się klinem w wart 16 mld zł rocznie rynek, podzielony dziś między Media Markt a polskie sieci Euro RTV AGD (prawie 100 salonów w największych i średnich miastach) oraz Avans. Ta ostatnia sieć szykuje kontratak.
- Tak mogę przypuszczać.
- A te szacunki były publikowane?
- Nie.
- Kto miał do nich dostęp?
- Nasi analitycy. Nasi pracownicy...
- To jest duży krąg osób.
- Nie za duży.
- Jaki był dalszy ciąg spotkania wiedeńskiego?
- Nie było dalszego ciągu. Monitował mnie jeszcze Modecki, ale kiedy zobaczyłem reakcję premiera i służb, wiedziałem, że to dobrze nie rokuje.
- Czy to byłby dobry interes dla Polski?
Charakterystyka obiektu, cd.: życie społeczne i towarzyskie • Liczba odwiedzin - około 20 na dobę. • W weekendy - około 70 (przy czym duża część gości już nie opuszcza osiedla tego samego wieczoru czy nocy). • Tryb życia: dzienny. Przejawy życia społecznego: bogate latem, zimą w zaniku.
