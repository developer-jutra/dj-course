W budynku znajdował się dozorca, który uratował się uciekając z płonącego budynku przez okno. W trwającej ponad siedem godzin akcji ratowniczej, suwalskim strażakom pomagali druhowie z OSP w Raczkach, Jeleniewie i Potaszni. Silny wiatr, łatwo palna konstrukcja i problemy z wodą sprawiały, że pożar objął szybko cały budynek. Łuna widoczna była z odległości kilku kilometrów.
