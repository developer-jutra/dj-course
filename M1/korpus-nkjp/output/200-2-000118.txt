ELEONORA - Może byś co zjadł?
ARTUR - Ja nie chcę jeść, ja chcę zapanować nad sytuacją!
ELEONORA - Ja sypiam z Edkiem od czasu do czasu. Prawda, Edek?
EDEK (roztargniony) - Co? Ach, tak, owszem. (rozkłada plansze) No, proszę, wszystko w kolorach.
STOMIL (pochyla się nad nim) - Jest zupełnie pijany.
EUGENIUSZ - To potwarz, bezczelne oszczerstwo! Ten młody człowiek zna miarę i obowiązek!
ELEONORA - Ja też nie wierzę. Artur nigdy nie pije.
STOMIL - Chyba znam się na tym?
ELEONORA - Ale żeby akurat dziś.
STOMIL - Kawalerski wieczór.
Ala nalewa wody do szklanki i poi Artura.
