– Od kiedy to wchodzi? – zapytał Wesołowski czy któryś z chłopaków.
– Od jesieni, najprawdopodobniej koniec września – powiedział szef. – Mamy miesiąc z małym kawałkiem, żeby coś zrobić. A biorąc pod uwagę zatwierdzanie mediaplanów, to w ogóle nie mamy czasu. Za parę dni, no dobrze, tydzień, macie mi tu przynieść na stół kilka milionów na jesień. Wychodzi po trzysta–pięćset tysięcy na głowę.
Retmaniak uwijał się jak w ukropie. Pod nosem nucił cały czas refren, który przybłąkał mu się wcześniej. “Jest już za późno, nie jest za późno”. Wypełnił oświadczenie i opis zderzenia, spisał dane furgonetki, potem razem ze staruchem zepchnęli ją na trawnik, a jeszcze wcześniej zadzwonił po pomoc drogową i taksówkę, tak że kiedy po kilkunastu minutach przyjechał Jasiński, wszystko było gotowe. Taksówka czekała z zapalonym silnikiem, a ci od pomocy drogowej wkładali jeepa na podnośnik.
Wilczyński nadal był zdziwiony, ale pokiwał głową.
– A jakie są tu zwyczaje? – szefowa firmy PR zwróciła się teraz do Retmaniaka, który tym razem zupełnie nie wiedział, o czym mówią.
– Dla dziennikarzy chyba może być, ale inwestorzy chcieliby mieć prognozę zysku total, bo tak podają inne firmy z branży, jest to więc niezbędne do porównywania wyników – odpowiedział za niego przytomnie Wilczyński.
– A to szkoda, bo ja mam jechać w okolice Nicei – powiedziała z udawanym zawodem.
– Tak czy owak, mogłabyś wpaść. Przecież autostradą to jest godzinka. Karl jest bardzo gościnny. Lubi Polaków. Jego babka kochała się w jakimś ułanie emigrancie – namawiał ją Wasiak i w końcu zmusił, żeby na odwrocie jego własnej wizytówki zapisała sobie adres tego Karla.
– Czy ja wiem? Może zdam się na panów?
– My zrobimy wszystko. Ale pani wyznacza kierunek. Dla kogo to ma być? Niech pani da przykład. Wchodzi pani klientka: kim ona jest, co chce tu kupić.
Wyszli po godzinie.
Idąc przez galerię, milczeli, ale za zakrętem, gdy wiadomo było, że ich nie widać, Wawrzak złapał nagle Kamińskiego za rękę.
