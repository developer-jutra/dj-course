Oko dziadka olbrzymie, bo w lupie, nad klaserem. O, o, ten znaczek kupiłem wtedy, kiedy rodziła się twoja mama, widzisz? A ten wcześniej, dużo wcześniej, kiedy przenosiłem twoją babcię przez próg.
Babcia Janina, babcia Jańcia, piękniejsza od wszystkich innych Jańć. Dumna z siebie jak paw, do końca. Na wy sokich obcasach, żeby nikt nie żałował, że ją przeoczył, konsekwentnie, z twarzą suszonej śliwki, doszła do swojej trumny.
Konsul krzyczy, do nas, przez balkon, z tego samego miejsca. Że granat był jednak prawdziwy, ale z pierwszej wojny, bez ładunku zapalającego i zawleczki. I żebyśmy już szli, rozeszli się, tam, gdzie ludzie przeważnie się rozchodzą.
Czas w miejscu stanął, my też. Na długo. Na dzień, dwa albo trzy.
Furtka skrzypi, Dostojewski wystaje z pyska psa. Stary pies stoi przy furtce i w starym pysku trzyma świeżą gazetę. Pies nie jest psem Wdowy ani Kopernika, pies jest psem sąsiadów Wdowy. Mylą mu się domy. Gazety odnosi potem Kopernik albo przychodzą po nie
Dla mnie język jest, był, sposobem bycia.
Nie mówić, wszyscy mówią, ty nie.
Człowiek czuje się jak niewidzialny...
Dziwi się, że ludzie ustępują mu z drogi, że go widzą...
Niewidzialny jak Bóg, słowo powiedz, a spełniona będzie wola twoja...
Nie mówić to znaczy słuchać, zamienić się w słuch. W ucho.
W ucho się zamienić.
Pierwszy dochodzi do siebie Dyrygent. Dyrygent pyta Wdowę, czy ma ochotę na polską zupę, na polski rosół, z koguta, jak już nie ma kury, bo z kury lepszy, wiadomo, bo nie tak tłusty, a z koguta, wiadomo, tłusty, ale lepszy taki niż w ogóle żaden.
