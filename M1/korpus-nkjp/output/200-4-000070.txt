– Nie wiem, proszę pana, nie ja to wymyśliłem. – (O kurwa!) – Jeżeli mogę coś powiedzieć, to pozwolę sobie zauważyć, że tego typu czytniki są przeznaczone wyłącznie dla osób posiadających naszą kartę i to właśnie te osoby mogą dostać się do pomieszczenia bankomatowego poza godzinami pracy, jeśli zaś w zeszłym tygodniu pana karta pasowała, to jest to tylko pana szczęście.
– Ale dlaczego nie pasuje teraz? Dlaczego? Ale dlaczego?
– Cóż, ta... więc w pracy zawodowej najbardziej cenię sobie zaangażowanie i upór, z jakim dążę do postawionych sobie celów. To moja recepta na sukces.
– A co by pan jeszcze, gdyby pan... a jakby panu, to wtedy co pan by... a jeżeli to, to wówczas co?
– Ależ to nasz obowiązek – odpowiada jej Basia.
– No tak, ale przecież nie musieliby państwo, to nie tak jak w innych bankach – starszej pani jest tu tak miło, że aż nie chce wyjść.
– Staramy się, by było naprawdę dobrze – podtrzymuje konwersację Basia.
– Panuje tutaj taka rodzinna atmosfera – starsza pani patrzy z uśmiechem w naszą stronę, a my odwzajemniamy miły uśmiech.
Spieprzona demokracja, taoistyczne metody zapobiegania zapłodnieniu, teorie spiskowe o zamazanej strukturze, bliżej nieokreślone reklamy batoników. To wszystko żyje wewnątrz zupełnie niezależnym bytem.
Zaczynasz się dusić i myślisz tylko o tym, żeby się wyrzygać. Żeby się wyrzygać i choć na pięć minut mieć spokój. Ale nie. Ciałem szarpią suche torsje. Nic nie wypada na zewnątrz. Nawet kropla.
– Ale przecież powiedziałam: dzień dobry, w czym mogę pomóc.
– No właśnie widziałam, jak powiedziałaś, i jeszcze dyskutujesz ze mną na ten temat, wiesz co, Jola, ja wiem, że niektórzy się do tej pracy nie nadają, jak nie umiesz tego robić, to przynajmniej postaraj się, pokaż, że chcesz.
– Ale przecież ja się staram, ja chcę.
