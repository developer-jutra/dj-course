Tysiące zwiedzających oblegało stoiska. Prezentowano na nich ofert wypoczynku na wsi, częstowano regionalnymi specjałami, pokazywano dzieła twórców ludowych. Przygrywały kapele, występowały zespoły i soliści. Furorę robili sygnaliści z Tucholi. Ekspozycję Pomorza i Kujaw przygotował Urząd Marszałkowski. Prezentowano gospodarstwa agroturystyczne i przetwórstwo rolno-spożywcze.
