Na spotkanie z Jeffreyem przyszła spóźniona, umówili się w kawiarni nieopodal opery. O tej porze było tu pusto. Idąc pomiędzy stolikami w jego stronę, doznała uczucia, iż jest to ktoś obcy. A przecież znali się od tylu lat, kiedy Elizabeth przyprowadziła go do domu, był młodym chłopcem, oboje chodzili jeszcze do college'u. Zrobiło jej się nagle bardzo smutno.
Zaproponował, żeby najpierw odwieźć Aleka do ojca, który od tygodnia przebywał w hotelu. Chłopiec wyraźnie się tego przestraszył. Rozumiała go i bardzo mu współczuła. Najpierw opuściła go jedna matka, potem druga. Podrzucano go jak kukułcze pisklę to tu, to tam, albo do sierocińca, albo do dziadków, wreszcie zawędrował aż do Nowego Jorku i też nie wiadomo, czy tam jeszcze wróci. On po prostu nie wiedział, gdzie jest jego dom.
Andrew wolałby, aby Elizabeth pożegnali tylko najbliżsi. I pani Julia też by sobie tego życzyła. Niestety, stało się inaczej. Amerykańską ambasadę reprezentował konsul Knitte. On też powiedział kilka słów.
Kiedy dębową trumnę spuszczano do grobu, uczuł silny ból pod mostkiem i był pewien, że to zawał. Po chwili jednak skurcz puścił i mógł rzucić grudkę ziemi na wieko.
Wszystko, co mówił zięć, było logiczne, a jednak miała wrażenie, że to nie jest ten sam człowiek, którego tak dobrze znała. Brakowało jakiegoś rysu dawnego Jeffa. To, co mówił, było za grzeczne, wydawało jej się, że po tym, przez co musiał przejść, jego reakcje powinny być inne. Powinien krzyczeć, buntować się, przecież odebrano mu kawał życia, rozdzielono z najbliższymi, a wyglądał na pogodzonego z sytuacją.
W chwili kiedy Julia wypowiedziała te słowa, dla Andrew zatrzymał się czas. Działał jak automat. Pojechał z konsulem do szpitala, w którym zresztą szukał Elizabeth jeszcze kilka godzin temu, aby zidentyfikować jej zwłoki.
Pielęgniarz prowadził ich do podziemi wąskimi schodami.
Andrew z szacunkiem pocałował ją w rękę.
Borys miał absolutną rację, to była osoba z dużą klasą, co z daleka rzucało się w oczy.
Potem był ten przygnębiający szary budynek szpitala, bezosobowa klatka schodowa, schody prowadzące na dół i chłodnie, w których trzymano zwłoki.
Ale córka bała się skoczyć.
Wtedy zsunęła się z pomostu do wody, która sięgnęła jej po szyję. Gdyby było odrobinę głębiej, zanurzyłaby się z głową. Uchwyciła się burty i przyholowała łódź z powrotem, przywiązując do pala.
Przeżywały potem to, co się stało, każda osobno...
Oczom Andrew ukazał się nieprawdopodobny widok. W pomieszczeniu pozbawionym okna prawie nie było sprzętów, tylko stolik, krzesło, w kącie wiadro, pełniące widocznie funkcję klozetu. Wprost na podłodze rozpościerał się siennik, a na nim leżał człowiek. Ubrany był w coś w rodzaju pasiastej piżamy, miał długą brodę, włosy opadały mu na ramiona. Andrew zauważył, że przykuto go za nogę do ściany, żelazna obręcz obejmowała kostkę.
Wkrótce sprawa się wyjaśniła. Kobieta, która odwiedziła dom Sanickich, była ściągniętą przez Jeffa z Nowego Jorku pielęgniarką. A więc to nie były czcze pogróżki z jego strony, naprawdę miał zamiar wywieźć dziecko.
Julia naradzała się z Andrew, co robić. Można było zabarykadować się w domu i rzeczywiście nikogo nie wpuszczać, ale przecież Jeff mógł się pojawić w asyście milicji. Co wtedy?
Andrew wiedział, że taki ruch w szachach nie istnieje i że chodzi tu o panią premier. W napięciu czekał na odpowiedź Amerykanina. - Jeszcze nie wiem - odrzekł tamten.
Następnego dnia zatelefonował do Julii z pytaniem, co może powiedzieć o swoim ministrze spraw wewnętrznych.
Nie powiedziała jakie, a on nie wypytywał.
W miasteczku były dwa sklepy na krzyż, ale mieszkańcy tej dziury i okolicznych wiosek robili zakupy na targu, gdzie wszystkiego było pełno: świeżych warzyw, jaj, mięsa. Alona wybierała produkty ze straganów, a pan Jeffrey nosił za nią koszyk.
Zaskoczył ją tłum, który wypełnił cmentarne aleje, ludzie stali też na chodniku przed bramą i na jezdni, hamując ruch. Pojawił się milicjant i kierował samochody w boczne ulice. A potem były długie przemówienia, których nie rozumiała, ale ludzie przerywali je oklaskami. Niektórzy nawet płakali.
Po wyjściu Informatora Andrew zaczął się zastanawiać, co mogło się kryć za tą wizytą. Jakoś nie chciało mu się wierzyć w szlachetność intencji tego człowieka. Może chciano odwrócić jego uwagę od śledztwa, które miało wyjaśnić okoliczności śmierci Elizabeth. Wypadek mógł być przecież upozorowany. Wszystko wskazywało na to, że jednak tak nie było, ale należało to dokładnie sprawdzić.
Andrew wszedł do budynku konsulatu. Sekretarka wprowadziła go do gabinetu, przepraszając jednocześnie w imieniu szefa, który utknął w korku.
Dała mu do przejrzenia prasę. Na okładce kolorowego amerykańskiego magazynu zobaczył fotografię Gongadzego i podpis:
"Wznowione śledztwo. Czy zaginiona głowa dziennikarza powróci na swoje miejsce?"
Uznał ten podpis za mało taktowny. Ale taka była prasa amerykańska, przede wszystkim goniła za sensacją.
