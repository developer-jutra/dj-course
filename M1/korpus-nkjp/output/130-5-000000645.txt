Wkrótce rozpocznie się remont wiaduktu w al. Krakowskiej. W najbliższych dniach rozstrzygnięty zostanie przetarg na wykonawcę prac, gotowa jest już tymczasowa przeprawa, do której wykorzystano elementy mostu Syreny, rozebranego w 2000 r. Nie wiadomo natomiast, czy w przyszłym roku wystarczy pieniędzy na remont któregoś z pozostałych zagrożonych obiektów (na czarnej liście jest ich 13).
