Układy automatyki ruchu elektrod muszą charakteryzować się znacznie większą czułością i szybkością działania aniżeli układy stosowane w urządzeniach AF. Można to osiągnąć tylko przy bardzo starannym ekranowaniu wszystkich przewodów przenoszących sygnały pomiarowe, także przy niskim poziomie sygnałów oraz precyzyjnie określonej trajektorii eksploatacji urządzenia [78].
Niechłodzone obszary ściany bocznej wykonywane są podobnie jak trzon. Kocioł wyposażony jest w okno wsadowe z zasłoną chłodzoną wodą. Służy ono do wprowadzania niektórych dodatków stopowych i innych komponentów technologicznych (m.in. tlenu) oraz do usuwania żużla z powierzchni kąpieli, co wiąże się z koniecznością przechyłu pieca w stronę okna.
Przemiany elektrotermiczne mają charakter autonomiczny lub występują równocześnie z innymi rodzajami przemian energetycznych np. paliw w ciepło bądź energii elektrycznej w inną postać energii. Takie przemiany nazywa się skojarzonymi. Skojarzone mogą być także poszczególne przemiany elektrotermiczne, o ile opierają się na różnych zasadach konwersji energii elektrycznej w ciepło.
Nagrzewanie elektryczne jest to technika wytwarzania i wykorzystywania ciepła z energii elektrycznej.
Nagrzewanie elektryczne pośrednie jest to nagrzewanie elektryczne znamienne tym, że przemiana energii w ciepło dokonuje się poza obszarem nagrzewanym (wsadem) a do obszaru tego jest dostarczane zgodnie z prawami termokinetyki.
Według tego samego kryterium wyróżnia się dwa rodzaje urządzeń elektrotermicznych: bezpośrednie i pośrednie, których działanie opiera się odpowiednio na nagrzewaniu elektrycznym bezpośrednim i pośrednim.
Odpowiedź t(t) aproksymuje się krzywą zastępczą odpowiedzi układu inercyjnego pierwszego rzędu z czasem opóźnienia. Poszukiwane wartości wyznacza styczna do t (t) w punkcie jej przegięcia (rys.2.88). Wyznaczone graficznie zastępcze stałe czasowe oraz zastępcze czasy opóźnienia są funkcjami poziomu temperatury, wartości wymuszenia, kierunku wymuszenia i stanu cieplnego członu grzejnego w chwili wymuszenia.
Odległość między elektrodami w nowoczesnych termoelektrolizerach jest sterowana automatycznie. Zasilanie elektrolitu tlenkiem glinu bywa także zautomatyzowane. Ciekłe Al gromadząc się w misie katodowej wybierane jest okresowo co kilka dni przez zasysanie metalu rurą połączoną z kadzią próżniową. Czystość Al, otrzymanego w procesie elektrolizy, wynosi 99,5-99,7%.
Ogrzewacze wnętrzowe o małej powierzchni grzejnej wykonuje się w kształcie prostopadłościanów, listew grzejnych, umieszczanych wzdłuż dolnych krawędzi ścian, a także tafli grzejnych zawieszanych na ścianach. Wyposaża się je w elementy z rezystorami skrętkowymi lub taśmowymi [149].
Rozwiązania z użyciem bezpośrednim wpływają na atmosferę w przestrzeni pieca i dlatego musi być zapewniona możliwość regulacji ciśnienia w piecu, a jeśli realizowany jest w nim także proces rafinacji należy przewidzieć odcinanie odciągu z przestrzeni pieca. Zaletą tego rozwiązania jest łatwość wykorzystania ciepła gazów odlotowych do podgrzewania wstępnego wsadu.
Celem nagrzewania elektrodowego jest bezpośrednie dostarczenie energii do ośrodka ciekłego lub za jego pośrednictwem do umieszczonych w nim ciał (substancji), nie wykluczając elektrod. W pierwszym przypadku mamy do czynienia z nagrzewaniem bezpośrednim, w drugim - z pośrednim. Oba te sposoby mogą niekiedy występować równocześnie, co nie zawsze jest pożądane.
Urządzenia z wymuszonym sztucznie przepływem płynu przy użyciu wentylatorów i pomp wykorzystywane są w charakterze ogrzewaczy lub nagrzewnic, także o bardzo dużej mocy sięgającej kilku MW [84].
Zarówno ogrzewacze jak i nagrzewnice wyposaża się w elementy grzejne rurkowe, które mogą być dodatkowo użebrowane w celu polepszenia odprowadzenia ciepła. W nagrzewnicach lub ogrzewaczach mniejszych mocy używa się także elementów spiralnych oraz kolczatkowych.
Centralna część betonowego sklepienia jest chłodzona wodą przepływającą wężownicami z miedzi. Ponad betonowym sklepieniem umieszczona jest uszczelniona względem obudowy pieca wieloelementowa pokrywa ze stali nierdzewnej. Dzięki odizolowaniu określonych jej elementów względem siebie nie istnieje niebezpieczeństwo zwarć między elektrodami i obudową pieca. W celu zapobieżenia ulatnianiu się gazów piecowych zawierających fosfor, do zsypów i w strefę uchwytów elektrod podawany jest azot.
Przy charakterystyce głównych procesów technologicznych terminy "wytapiania" i "roztapiania" dotyczyć będą procesów technologicznych realizowanych w jednym urządzeniu łukowym. Wytapianie rozumiane będzie jako proces kompletny, roztapianie - doprowadzenie wsadu do stanu płynnego i częściową jego obróbkę technologiczną, której główna faza odbywać się będzie w innym urządzeniu (pozapiecowym), niekoniecznie łukowym.
Współcześnie buduje się dwie kategorie próżniowych urządzeń łukowych: z autotyglem (piece odlewnicze) i z krystalizatorem (do wyciągania wlewków), przy czym krystalizator może być rozwiązany tak jak w urządzeniach elektrożużlowych (p.4.2.5) [244]. Urządzenia z krystalizatorem są znacznie bardziej rozpowszechnione i z tego względu dalsze informacje będą dotyczyły wyładowania łukowego charakterystycznego dla tych rozwiązań.
