And. macha ręką, "Lepiej nie mówić", myśli, odchodzi. Zen. patrzy jeszcze, aż And. zniknie w domu, "Dzisiaj przychodzi Małg.", myśli, " Ale on musi przedtem wyjechać", myśli, pochyla się nad chwastami.
Tad. słyszy kroki na schodach, "And.", myśli, "Nie naprawił auta, pojedzie pociągiem", myśli. Słyszy pukanie, "Przecież nigdy nie puka", myśli, otwiera.
Nie lubisz, Stasieńku, o ślubie; jakoś tak bezweselnie, pospiesznie, ubogo. Co tam do zapamiętania, błogosławieństwo? Z matką nic szczególnego, w zapłakaniu, w przytuleniu takim żałosnym pożegnalnym, ale ojciec... Z ojcem mogło być rozmaicie, bo na tenże poranek uparł się być trzeźwy, po raz pierwszy od niepamięci i ostatni w życiu, jak się później okazało, Stasieńku.
Nie mogę, no nie mogę już doczekać się nowiutkich klawiszuniów, kosteczek słoniowych, żłobionych podpór w kształcie lwich łap, secesyjnych świeczników, rzeźbionych uchwytów po bokach do przenoszenia (to już zbytek, ale cóż poradzić, tak było na zdjęciu), wszystko będzie skopiowane co do joty, jakże ja się napatrzę, nadotykam, nagram, niech tylko przywiozą wreszcie.
Małg. męczy się, przerywa zmywanie, siada na krześle, sapie. "Kiedyś umrę w tej kuchni", myśli. Włącza radio, znajduje muzykę, wraca do naczyń.
And. zamyka garaż, idzie przez ogród, zatrzymuje się przy czereśni, sięga do najniższej gałęzi, bierze do ręki owoce, próbuje, "Za tydzień dojrzeją", myśli. Zauważa Zen., podchodzi do płotu.
Zen. podchodzi, obejmuje ją, całuje w czoło.
And. odstawia pusty kufel, wychodzi z knajpy, przechodzi ulicą, wchodzi do bloku, do windy, wjeżdża na górę, staje pod drzwiami, dzwoni, wchodzi, całuje Graż. w usta, zaczyna ją rozbierać, przenosi na łóżko.
"Pił", myśli Graż., pozwalając zdzierać z siebie bieliznę.
Mama i pani Ela poszły sobie pod rękę, wyjadając orzeszki. Dzieciaki, udając wariatów, biegały wokół, ich ojcowie dopijali piwo i wycierali wąsy z musztardy. Opodal trenowali skoki chłopcy na deskorolkach. Wszystko spajała melodia nowego przeboju, płynąca z rozwieszonych tu i ówdzie głośników. Odrzutowiec z hukiem przekraczał barierę dźwięku, patrzyłem, jak rozpruwa niebo.
Stoi i patrzy.
Pomyślałem o tych wielkich smutnych oczach, w których musimy się tak ładnie odbijać.
Mówi, że cała jego głuchota zeszła, jako mniejsza uciążliwość, na drugi plan, z czasem wręcz przestała być zauważana, z przypadłości stała się cechą - wyróżniającą, lecz nie zubażającą. Cieszył się, bo nie musiał słuchać niczego wbrew woli; ale słyszał i tak: myśli, dźwięki odtwarzane przez pamięć, no i te przykre fantomy hałasów, piski w mózgu uciążliwe, choć nieistniejące, a przybierające na sile tym bardziej, im gorliwiej chciał się ich pozbyć.
Zen. zacina się, klnie, widzi krew na lustrze. Wyciera twarz, otwiera apteczkę, szuka, "Nie ma plastra", myśli. Odrywa kawałek papieru toaletowego, przykłada do rany, czeka, patrzy sobie w oczy.
"Stary jestem", myśli.
Małg. wychodzi z wanny, bierze ręcznik, staje przed lustrem, widzi. "Boże, jaka jestem stara", myśli.
Kryst. podkłada pod siebie papier, czeka, aż wypłynie z niej sperma, wyciera się, ubiera, siada w fotelu.
Film się kończy, Małg. idzie do kuchni, zabiera się do naczyń. "Garkotłuk jestem", myśli. "Zrobili ze mnie garkotłuka", myśli.
"To już koniec. Złom", myśli And. i wyciera ręce w szmatę, "Trzeba było sprzedać, kiedy jeszcze jeździł", myśli i zamyka klapę. "Teraz go za darmo nie wezmą", myśli i zabiera narzędzia.
"Rozumiem, że płacze pani ze szczęścia, choć sprawa nie jest tak oczywista, jak byśmy wszyscy chcieli".
Stop-klatka. Nawet krew na tę chwilę się zatrzymała, czekając na informację, czy warto płynąć dalej.
"Domyślam się, że od pewnego czasu pani kontakt z małżonkiem był cokolwiek utrudniony. Niestety, mam podstawy sądzić, że w tej materii nic się już nie poprawi".
And. przerywa grzebanie w aucie, zaczyna grzebać w fartuchu, wyciąga pudełko, staje pod domem. - Złapiesz? - pyta.
Tad. czeka w oknie, łapie zapałki, zamyka, zapala papierosa, wraca do biurka, bębni. "A jeśli Kryst.?", myśli, podchodzi do telefonu, wykręca numer. Nikt nie odbiera, "Mówiła, że wyjeżdża, zapomniałem", myśli.
"Nie znamy jeszcze genezy, ale istnieje prawdopodobieństwo, och, znowu to słowo, że to jakaś hipersomatyzacja nerwicy lękowej, bo oni wszyscy mieli przedtem podobne objawy: zaniżona samoocena, depresje, hipochondria, wreszcie kryzys w małżeństwie czy związku, i to malenie jest jakby reakcją, wie pani - metaforyka neurozy, wszystko zawsze skupia się na głowie, ale proszę tak nie pędzić, czy pani mnie słyszy?..."
Akurat do grania słuch mu nie był potrzebny. Bo słyszał wszystko w środku. Mówi, że właściwie nawet lepiej mu się grało po utracie słuchu, bo dźwięki, jakie rzeczywiście się dobywały z instrumentu, już mu nie przeszkadzały, nie rozpraszały tego skupienia; zawsze i tak słyszał to, co chciał, jego muzyka nie miała związku z tą, która docierała do cudzych uszu.
