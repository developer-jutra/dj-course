- Jurek jest? - spytał Alek.
- Już dawno. Pierwszy przyszedł.
Zgasił latarkę. Ostry skręt korytarza otworzył przed nimi nagle niezbyt rozległą, lecz wysoko sklepioną piwnicę. Zawieszona na ścianie latarka oświetlała chwiejnym płomykiem rude mury i twardą, lecz szczelnie ubitą podłogę. Po kątach ciemniał półmrok. W kilku miejscach bielały duże kamienie, przytoczone tutaj w owych jeszcze czasach, gdy służyć miały jako siedzenia przy uroczystych naradach szlachetnych wodzów Indian.
- Idziemy?
- Mamy czas - mruknął. - Dziewiąta.
- To co?
Drewnowski wnikał w coraz gęstszy wewnętrzny szum. Ale było mu z tym dobrze. Widział wszystko wyraźniej, ostrzej i wszystko wydawało mu się niewiarygodnie łatwe do osiągnięcia. Samo życie szło mu do rąk. Miał w tej chwili pewność, że może je kształtować, jak zechce. Rozpierała go potrzeba działania.
- Zwariowałeś? - ożywił się Puciatycki.
- Wcale nie. Mam tu poważne propozycje. - Ty?
- Żebyś wiedział. Doskonała posada. W każdej chwili mogę zostać szoferem w Prezydium Rady Ministrów.
Przy stoliku zaległa cisza. Przerwał ją dopiero śmiech Puciatyckiego:
- A, to świetnie! To ci się udało. Znakomity kawał. Teleżyński wzruszył ramionami:
Drozdowski spojrzał na niego z nie ukrywanym politowaniem: - Tak, tak, mecenasie. Trzeba to sobie wyraźnie powiedzieć. Po tej wojnie koniec z wszelkimi prawami. Za dużo widzieliśmy. Kuglarze i prestidigitatorzy zdemaskowali swoje sztuczki. Koniec szantażu.
Krajewski dalej przecierał szkła.
- I co w takim razie zostaje według pana? - Bardzo dużo, mecenasie. Życie zostaje.
- Zgadza się.
- Więc to stąd znajomość! A ten drugi? - Nie wiem. Nie znam go.
- To walmy.
- Poczekaj - zatrzymał go Szretter. - Ten drugi nie wiadomo co za jeden.
- A nas co to obchodzi? Jeżeli twój gość jest pewny?
- Pewny jest. Za dużo ma różnych spraw, żeby nie był pewny. - No więc?
- Ja? A może to wy idziecie nie tą drogą, którą należy?
- Nie, Janie - odparł Szczuka. - Partia idzie słuszną drogą. Możemy na niej popełniać te czy inne pomyłki, możemy robić błędy, ale kierunek naszej drogi jest słuszny. Mówisz o Święckich. I cóż z tego, że są? Owszem są. Jutro odpadną.
Kalicki znów dłuższą chwilę milczał.
Andrzej poczerwieniał. - Przypuszczam.
- A, przypuszcza pan!
Z sąsiedniego pokoju dobiegał wśród rozgwaru ogólnej rozmowy niski i ciepły śmiech Staniewiczowej. Waga sięgnął po papierosa.
- Znowu jednak odbiegamy od tematu. Jak długo Szczuka zabawi w Ostrowcu?
- Według naszych informacji, do środy. W środę rano ma wyjechać.
- Zostają zatem trzy dni. - Jeden.
- Mój Boże! - odpowiedziała cicho. - Chyba bez znaczenia. Lecz oczy jej, bardzo teraz rozszerzone i w niego wpatrzone, zdawały się mówić co innego.
- Rzeczywiście bez znaczenia? Nic nie dopowiedziała.
- Powiedz...
- Nie wiem! - szepnęła. - Obejmij mnie mocniej.
Uczynił to. Teraz było jej dobrze. To wszystko. Lekko rozchylonymi wargami całował jej wpółprzymknięte powieki.
