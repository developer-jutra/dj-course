Oprócz ekip pogotowia udział w mistrzostwach wzięli pracownicy szpitalnych oddziałów ratunkowych, straży pożarnej i granicznej oraz ratownicy górscy. Wszyscy startujący musieli przejść testy teoretyczne oraz wykazać się swoimi umiejętnościami w akcji. Organizatorzy przygotowali symulacje wypadków. Każdy zespół wysłany był do trzech zdarzeń. Sprawność podczas akcji i umiejętności ratowników oceniali sędziowie.
