Z rozporządzenia wynika, że na 2000 r. przedłużono wszystkie dotychczas obowiązujące zwolnienia od VAT (chodzi np. o sprzedaż dzieł sztuki, opakowań zwrotnych czy posiłków w barach mlecznych) oraz obowiązywanie zerowych stawek VAT, które miały funkcjonować tylko do końca tego roku. Utrzymana zostanie też preferencyjna 7-proc. stawka na sprzedaż niektórych usług prawniczych oraz owoców południowych.
