Dzieciaki tymczasem wyciągały włosy z końskiego ogona, chłopcy krzyczeli: "Huź-ha!" a wśród nich ruda, ognista głowa Borucha wyglądała jak marchewka wyrzucona przez kogoś na śmietnisko. Potem zaproponowano urządzić koniowi pogrzeb... Ale nie jest to ważne.
Krawiec Abraham Gold rozpalił ogień pod blachą, obrał ziemniaki i umył rondel.
A w tym samym czasie Widmar, miotający się tam i z powrotem przed gankiem swego domu, zauważył zbliżającą się ku niemu postać.
Od razu rozpoznał żonę. Zjawiła się zza węgła i sunęła naprzeciw niego spokojnie i pewnie. Była w deszczowym płaszczu i w obcisłej, skórzanej czapeczce. Pod pachą trzymała jakąś paczkę zawiniętą w gazetę.
Wrócił do domu i w przedpokoju nasłuchiwał. Ale nie przychwycił niczyich głosów, więc cicho przekradł się do siebie. Okna były pozamykane. Wiatr huczał, nie było czym oddychać. Widmar pomyślał: "Będzie deszcz". Ale choć deszczowe chmury w zawrotnym pędzie mknęły nad miastem, ani jedna kropla nie spadła na ziemię.
Chciał pozorować nieobecność w domu i zamknął się na klucz. Lecz w porze kolacyjnej do drzwi zapukano. - Chodź na kolację - powiedziała żona, jak mu się wydawało, niespokojnie. - Czy źle się czujesz? Widziałam, jak cichaczem wróciłeś.
Widmar wyszedł.
I dopiero teraz spostrzegł, że jest strasznie zmieszana, zgubiona i że zupełnie zatraciła panowanie nad sobą. Otworzył usta i siedział w najwyższym osłupieniu. A gdy w chwili następnej zrozumiał wszystko, zrobiło mu się potwornie zimno i poczuł, że się pokrył gęsią skórką.
Chirurg milczał. Patrzył na firankę, lecz tak roztargnionym wzrokiem, że nie zauważył, jak wydyma się od wiatru. Na stole paliła się niska elektryczna lampa, która spod abażuru rzucała światło tylko na podłogę i część łóżka. Sufit i reszta pokoju była w cieniu.
Chirurg pochylił czarną, kudłatą głowę: - O!...
Więc chciałbym od pana się dowiedzieć, doktorze, jaki był właściwie przebieg operacji .
Widmarowi wydało się, że chirurg sposępniał, lecz natychmiast twarz jego rozjaśniła się i znów zjawił się na niej wyuczony uśmiech.
Palce mieli tak giętkie i posłuszne i tak rytmicznie wykonywali wszystko, że wydawało mi się wciąż, że nie robią operacji, lecz grają na jakimś skrwawionym fortepianie na cztery ręce. Gdy nałożyli ostatni szew, popatrzyli na siebie z zakłopotaniem, jak gdyby maskując wzajemne zadowolenie.
Ten dziwmy sposób pożegnania wynikał raczej z przyzwyczajenia niż z prawdziwej wściekłości. W duszy bowiem Widmara wszystko się chwilowo ułożyło i uspokoiło.
Była to pierwsza reakcja, pierwsze nasycenie męką, które przeżył i które zostawiło w nim spustoszenie i niezdolność do przejmowania się czymkolwiek.
Gdy Widmar skarżył się w ten sposób wobec krawca na zanik pamięci, Abraham Gold porównywał go z Boruchem, który cierpiał na coś podobnego. Porównywając nie wiedział sam, jak bliski był prawdy, gdyż przypuszczalnie chorobliwy stan Widmara graniczył z epilepsją. W każdym razie, gdy Widmar z chirurgiem wszedł do salonu, wyglądał tak źle, był taki blady i żółty, że obicia i firanki w pokoju wydały się wyblakłe.
Miał poniekąd ku temu zupełnie namacalne podstawy. Dalsze zachowanie Widmara przypominało bez nadziejny obłęd. Zaczął sapać tak gwałtownie i z takim wysiłkiem, że krawcowi Goldowi wydało się, że Widmar zaraz pęknie. Potem bełkocząc i zabryzgując twarz krawca śliną, tłumaczył mu rozkazująco i niecierpliwie, że muszą natychmiast znaleźć się w kamienicy!
Znowu na piecu bulgotał czajnik, na stole stały brudne talerze ze śledziami, na ganku wiatr walił w drzwi złamaną miotłą.
Nie zbliżając się nawet do progu i nie podsłuchując, Boruch słyszał, jak pan z proroczą brodą krzyknął w pracowni: - Słuchaj, Gold, za dolary wyjedziesz nawet do Ameryki.
Na ogół kobiece łzy nigdy nie odbierały chirurgowi siły, przeciwnie, wzbudzały w nim chęć do jakiegoś protestu: było to nieodpartym dowodem dobroci i miękkości jego charakteru .
Bał się własnego rozczulenia, bo wiedział, że grozi mu niechybną zgubą, zatraceniem się w kimś innym, a takie zatracenie równało się ni mniej, ni więcej, tylko moralnej śmierci.
Chirurg Tamten zamknął za sobą drzwi i po raz ostatni spojrzał przez szybę na żółty, drżący jak w febrze księżyc .
Asystent już podawał chirurgowi fartuch. Dyrektor Tamten pogwizdywał wesołą murzyńską piosenkę. Dwudziestego siódmego wieźli po korytarzu na kółkach. Siostra szorowała i myła ręce.
Na ten sam żółty księżyc, zjawiający się i znikający bez ustanku, patrzył ze swego podwórka nieszczęśliwy krawiec, Abraham Gold.
Podał jej żółtą, skórzaną rękawiczkę.
Widziałam, jak kobieta spojrzała mu w oczy nachalnym, świdrującym spojrzeniem. Nie wiedzieć czemu wydało mi się jednocześnie, że jestem bardzo brzydka...
Tego wieczoru postanowiłam naumyślnie zbagatelizować wszystko. Jechaliśmy dorożką do domu. Widmar całą drogę skarżył się na ból serca, ma daleko posuniętą nerwicę. Lecz tego wieczoru byłam przekonana, że z wyrachowaniem rozprawia tyle o swych dolegliwościach, aby tym skuteczniej odwrócić moją uwagę.
Patrzył na nią nieruchomym, tępym spojrzeniem, przypominał sobie dalsze opowiadanie Rubińskiego:
"Co do tej cysty, to obecnie mam wielkie wątpliwości - mówił medyk. Opowiem panu jeden fakt szczególnej wagi. Idzie o tę wizytę nocną pana dyrektora u chorej pod sto pierwszym. Pamiętam o tym bardzo dobrze, bo wówczas utkwiła mi w głowie jak jakaś zagadka".
Z oburzenia Widmar nawet przystanął na środku chodnika. Coś z grzmotem stuknęło obok niego. Dudniał bruk, Widmar zobaczył o parę kroków mknącą w dół ulicy dorożkę. Niosła się w obłoku, zakurzona. widział ją jakby w tumanie. W dorożce siedział rozparty chirurg Tamten. Był cały szary, zasypany kurzem ale uśmiechnął się jak zawsze. Na kolanach trzymał duże niklowe pudło. "Dokąd on jedzie?" pomyślał Widmar i natychmiast stracił go z oczu.
Klakson wył. Czarna limuzyna mknęła z szybkością 110 km.
Wówczas to właśnie na ulicy Batorego, koło pomnika wielkiego męża stanu, człowiek, na którego czekał Widmar - nieszczęśliwy krawiec Abraham Gold, ojciec Anielki i Borucha, brat elektrotechnika - wyciągnął obie ręce przed siebie, spojrzał w niebo i zastygł.
