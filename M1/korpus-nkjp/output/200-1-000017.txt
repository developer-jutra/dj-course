Decyzja Pomianowicza z pozoru niczego nie zmieniła, ale w gruncie rzeczy zmieniła bardzo wiele. Przede wszystkim "Transatlantyk" zaczął ni stąd, ni zowąd dostawać pieniądze. Zwiększono nakład, objętość, pojawiły się nawet honoraria.
Im pismo było bogatsze, tym mniej można było w nim napisać. Co chwila dzwonili towarzysze z różnych instancji i coś Pomianowiczowi delikatnie sugerowali. Za każdym razem była to oczywiście propozycja nie do odrzucenia.
Na scenę wypadli lekko łysawi muzycy w t-shirtach z wielkimi czerwonymi literami "MIG" i zaczęli gorączkowo podpinać się do aparatury nagłaśniającej. Po chwili zagrzmiała gitara basowa, rozdarł się puzon, beztrosko zadźwięczał keyboard, po czym na podest wypadła ważąca sto trzy kilo Laura Wasąg i ryknęła basem w mikrofon:
I otarł oczy rękawem fartucha.
Na oddziale neurologii panował spokój i cisza. Chorzy leżeli w łóżkach lub spacerowali wolno korytarzem. Byli to, najkrócej rzecz ujmując, chorzy mający problem z głową.
Dla lekarzy początku trzeciego tysiąclecia ludzki organizm nie jest wielką tajemnicą. Wiadomo, co i jak w nim funkcjonuje, co musi ulec destrukcji, jak i to, że leczenie prędzej czy później zakończy się katastrofą. Lekarze na różne sposoby usiłują katastrofę opóźnić i często im się to udaje.
I ciężko usiadł na sąsiednim krzesełku.
Po wieczorze spędzonym w telewizyjnym studiu zwolennicy Zdzisia udali się na uroczysty bankiet i ostatecznie Jan wrócił do domu około szóstej rano. Chwiejnym krokiem wkroczył do kuchni, napił się porządnie mleka z kartonu, a następnie padł w ubraniu na łóżko i natychmiast zasnął.
