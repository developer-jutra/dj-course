Festynem rycerskim w ruinach krzyżackiego zamku rozpoczęły się w piątek w Toruniu imprezy V Festiwalu Muzyki i Sztuki Krajów Bałtyckich "Probaltica '98". Członkowie Rycerskiego Bractwa Zamku Gniewskiego i Toruńskiego Bractwa Rycerskiego w szczęku zbroi i broni pojawili się po południu na Rynku Staromiejskim w Toruniu i barwnym orszakiem przemaszerowali przez starówkę na tereny zamkowe.
