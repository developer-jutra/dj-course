I tym razem Residents, poprzez swoją stałą reprezentację graficzną Pore No Graphics (Pornographics, Poor-Know Graphics według innych wersji pisowni), wstrząsnęli zwłaszcza rynkiem niemieckim. Po krótkich bojach prawnych do tamtejszych sklepów trafiła ocenzurowana wersja okładki - bez swastyk. Kilka lat temu europejska wytwórnia Euro Ralph zdecydowała się opublikować reedycję albumu z nową, jeszcze inną okładką, zaakceptowaną przez Pore No Graphics.
Dzięki filmowi album sprzedał się w milionowym nakładzie w Ameryce i w Niemczech, miał szanse na złoto także w Polsce. Knajpy "latynoskie" rozpleniły się niemal na całym świecie, a Kubańczycy pojawili się na rozmaitych płytach jako goście. Płyta Buena Vista Social Club zdobyła też nagrodę Grammy.
Jak głosi legenda, pewnej mrocznej nocy Robert Johnson spotkał diabła na skrzyżowaniu wiejskich dróg w delcie Missisipi. Sprzedał mu duszę w zamian za wyjątkowy dar śpiewu i gry na gitarze. Ta opowieść nie zrodziła się bez przyczyny. Jak twierdzą naoczni świadkowie, Johnson był dość przeciętnym wokalistą i instrumentalistą. Pewnego dnia zniknął na pół roku, a po powrocie oszołomił wszystkich biegłością gry na gitarze i wokalną interpretacją.
- Na ekranach Ameryki święciły triumfy Psychoza, arcydzieło Alfreda Hitchcocka, i Spartakus Stanleya Kubricka, a w Europie - Do utraty tchu Jeana-Luca Godarda (z pierwszą ważną rolą Jeana-Paula Belmonda).
- Inne hity kinowe: Sniadanie u Tiffany'ego Blake'a Edwardsa, Siedmiu wspaniałych Johna Sturgesa.
Ciekawe, że w okresie Purple Rain jego najbliższe artystyczne otoczenie stanowiły cztery kobiety. Inżynierami dźwięku były Susan Rogers w Minneapolis i Peggy McCreary w Sunset Studio w Los Angeles. Jednak główną rolę w pracy nad brzmieniem płyty odegrały gitarzystka Wen d y Melvoin i grająca na instrumentach klawiszowych Lisa Coleman. Obie współpracowały z Prince'em w latach 1983-1987, równolegle próbując wystartować z własną karierą.
- Naukowcy odkryli tzw. efekt cieplarniany, czyli przegrzanie powietrza nad Ziemią na skutek nadmiaru dwutlenku węgla w atmosferze.
- Japońska firma Seiko wprowadziła na rynek pierwszy kwarcowy zegarek na rękę. Fakt, że kryształy kwarcu drgają ze stałą częstotliwością, został wcześniej odkryty przez amerykańskiego zegarmistrza Warrena Alvina Marrisona.
