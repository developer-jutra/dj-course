W Rosji jednak świętują nie tylko gazety - w ciągu pierwszych dziesięciu dni nowego roku zamiera całe życie publiczne państwa. Nie pracują szkoły, banki, zamknięta jest też większość urzędów państwowych. Z ulic prawie pustej rosyjskiej stolicy zniknęły wieczne korki, otwarte są tylko nieliczne sklepy spożywcze i rzadko który stragan na opustoszałych rynkach.
