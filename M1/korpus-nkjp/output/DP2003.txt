Jak wynika z policyjnych obserwacji, pedofil zwabiał ofiary do swojej piwnicy lub suszarni. Przez jakiś czas w piwnicy miał nawet zainstalowaną konsolę do gier wraz z telewizorem, a w mieszkaniu samodzielnie skonstruowane CB Radio. Podobny sprzęt otrzymywały od niego dzieci i w ten sposób kontaktował się z nimi.
Po raz drugi już w Brzeszczach rozegrano turniej siatkówki plażowej. Tym razem impreza miała miejsce w Brzeszczach-Borze.
Do rywalizacji stanęło 11 zespołów. Stawką turnieju był puchar ufundowany przez dyrektora brzeszczańskiego Ośrodka Kultury - organizatora imprezy. Łaskawa zarówno dla organizatorów, jak i zawodników okazała się pogoda; deszcz przestał padać w momencie rozpoczęcia zawodów.
Ta dzisiejsza, dość kuriozalna sytuacja to efekt tego, że opłaty za usuwanie drzew i krzewów podnoszono co roku o wskaźnik inflacji, ale kar nie zwiększano.
Formalnie opłaty nadal są niższe od kar, ale trzeba do nich doliczyć 5 zł za podanie o zgodę na wycinkę i 76 zł opłaty skarbowej za pozytywną decyzję. To powoduje, że legalne wycięcie kosztuje więcej niż nielegalne.
Utracił ją na 20 lat wyrokiem nowojorskiego sądu za zabójstwo swojej żony. Werdykt ten w jego przypadku oznaczał jednak coś więcej niż tylko utratę wolności. Chapin nim trafił za kraty był jednym z najgłośniejszych dziennikarzy i redaktorów prasy nowojorskiej, człowiekiem pełnym życia, wigoru, stojącym u szczytu kariery zawodowej. Taki dramatyczny zwrot w życiu w pełni uzasadniał jego przygnębienie, gorycz, niewiarę w sens dalszej egzystencji.
Dawno już minęły te czasy, kiedy z ligi rosyjskiej trwał exodus zawodników. Teraz Rosjanie nie tylko nie chcą uciekać do lig zachodnich, ale to na ich "podwórku" chcą sprawdzić się - i zarobić duże pieniądze - Czesi, Słowacy, Finowie. Słowem elita światowego hokeja. Pierwszym Polakiem w tym towarzystwie ma szansę zostać oświęcimianin Leszek Laszkiewicz, którym interesuje się Niftchimik Niżikamsk, średniak rosyjskiej ekstraklasy.
Awans do klasy okręgowej przypadnie tylko 3 drużynom (wg regulaminu awans uzyskają 3 pierwsze zespoły, spadek natomiast dotknie zespół, który zajmie ostatnie miejsce - przyp. PK), wobec czego na wiosnę na pewno emocji nie zabraknie. Na dole tabeli sytuację nie do pozazdroszczenia mają Start Lubenia i Strumyk Malawa - drużyny, które wyraźnie odstają od reszty stawki.
Marzec przyniósł 6 zagranicznych delegacji. Najpierw Janusz Sepioł pojechał do Brukseli na konferencję "Zarządzanie środkami strukturalnymi w przyszłości" (4,96 tys. zł - najdroższy do tej pory wyjazd), po czym Krzysztof Deszyński wziął udział w targach inwestycyjnych w Cannes (4,38 tys. zł), a członek zarządu województwa Jan Bereza - w targach turystycznch w Berlinie (1 tys. zł).
Prezydent Bush zapewniał w środowym przemówieniu telewizyjnym, że siły koalicji będą maksymalnie oszczędzały ludność cywilną. Czy jest to realne?
- Jak najbardziej - odpowiada Anderson. - 90 procent naszej amunicji to bomby i rakiety precyzyjnie naprowadzane na cel. Takie "inteligentne" bomby stanowiły tylko 10 procent amunicji w czasie wojny nad Zatoką Perską w 1991 roku.
Uczestniczki wysłuchały wykładów doradców zawodowych i prawników, uczestniczyły w zajęciach psychologicznych, poznawały podstawy obsługi komputera i korzystania z Internetu. Zorganizowano również dla nich warsztaty rękodzielnicze z zakresu robienia na drutach, haftowania, tkania, wykonywania makram. Nawiązano współpracę z kołami gospodyń wiejskich w Domatkowie, Kolbuszowej Górnej, Nowej Wsi, Weryni i Widełce.
Powiedziała też, że 22 lipca 2002 r. otrzymała list od prezesa Zjednoczonych Przedsiębiorstw Rozrywkowych Zbigniewa Benbenka (właściciel m.in. "Super Expressu") i prezesa TVP Mariusza Waltera. Napisali oni m.in.: "Stanowczo uważamy, że należy zachować pierwotne brzmienie artykułu 36 ust. 2 i 3 zawarte w autopoprawce rządu z dnia 3 lipca" i uznali, że podwyższenie progu z 20 do 30 proc. może zmierzać do "monopolizacji rynku".
- Zbiórkę poprzedziła akcja informacyjna, uczniowie wiedzą, na jaki dobry cel popłyną pieniądze. Grosze zbierają członkowie samorządu uczniowskiego, wśród uczniów i nauczycieli - informuje Jadwiga Piotrowska, dyrektor Szkoły Podstawowej 111 z ul. Bieżanowskiej. Przykładowo zbiórka w SP 11 przy ul. Miodowej prowadzona jest do dużych słoików.
Gdy naukowiec sam stanął przed sądem, bronił się twierdząc, że swoje publikacje pisał dla Uniwersytetu w Pensylwanii na podstawie umowy między amerykańską instytucją naukową a własną uczelnią - Moskiewskim Państwowym Uniwersytetem Technicznym (MGTU). Dodawał też, że korzystał z jawnych źródeł.
Sprawa Babkina uważana jest przez obrońców praw człowieka za typową dla procesów oskarżanych o szpiegostwo naukowców.
(INF. WŁ.) Prokuratura prowadzi śledztwo w sprawie rzekomego wyłudzenia przez Muzeum Narodowe w Krakowie ponad 430 tys. zł dotacji Ministerstwa Kultury na zorganizowanie w Brukseli czterech wystaw z okazji festiwalu "Europalia 2001 - Polska". - Pieniądze te nie trafiały do kieszeni pracowników muzeum, lecz zostały przeznaczone na organizację innych wystaw - tłumaczy Zofia Głubiew, dyrektor muzeum.
Wadium przepada na rzecz Straży Miejskiej, jeżeli żaden z uczestników przetargu nie zaoferuje ceny co najmniej równej cenie wywoławczej. Wadium przepada na rzecz Straży Miejskiej, jeżeli wygrywający nie zapłaci ceny nabycia w ciągu 7 dni od dnia przetargu.
Wadium osób, które nie wygrają przetargu, zostanie wypłacone z kasy w dniu przetargu w godz. od 12.00 do 14.00.
Projekt ustawy przygotowany przez MGPiPS dość radykalnie zmienia listę pracodawców, którzy mogą zatrudniać poborowych w ramach służby zastępczej. Wyłącza z niej m.in. przedsiębiorstwa i inne podmioty o charakterze komercyjnym. Znika nigdzie ustawowo nie zdefiniowane pojęcie "zakładów użyteczności publicznej". Obok państwowych i samorządowych instytucji, prowadzących działalność charytatywną i opiekuńczą, publicznych placówek służby zdrowia itp. pojawiają się natomiast organizacje społeczne i stowarzyszenia, takie jak choćby Monar czy PCK.
Poszukiwany przez policję mężczyzna ma około 25 - 30 lat, szczupłą, pochyloną do przodu sylwetkę, około 165-168 cm wzrostu, włosy opadające na kark (szatyn), brodę dość silnie wysuniętą do przodu. 16 marca widziano go na ul. Brzeskiej w krótkiej, szarej kurtce, ciemnych spodniach i w ciemnoszarej czapce.
Poseł Bogdan Lewandowski:
Czy to porozumienie, o którym pan mówi, że jednak odbyło się kosztem nadawcy publicznego...
Pan Robert Kwiatkowski:
Miało się odbyć.
Poseł Bogdan Lewandowski:
Czy świadomość tego, że jest korzystna dla nadawców prywatnych, ona dotarła, według pańskiej wiedzy, również i do kierownictwa Agory?
Działacze sekcji zabiegają we własnym zakresie o fundusze na obozy przygotowawcze w okresie letnim i zimowym, organizację turniejów itp. Dzięki firmom "Eden Springs", Zakład Przetwórstwa Owocowo-Warzywnego z Tenczynka, Kopalni Porfiru i Diabazu czy Kopalni Wapienia "Czatkowice" klub otrzymuje dodatkowe wpływy, dzięki czemu może właściwie przygotować się do sezonu. Zawodniczki mają zapewnioną fachową opiekę medyczną i odnowę biologiczną, nad którą czuwa Zbigniew Woszczyna.
Oprócz Trzebini, po stronie polskiej w realizacji projektu wezmą udział przedstawiciele urzędów miejskich z: Czeladzi, Elbląga, Góry Kalwarii, Łap, Ostrowca Świętokrzyskiego, Płocka i Zgierza oraz starostw powiatowych z Ełku i Kamiennej Góry. Każda z tych miejscowości będzie uczestniczyć w programie wraz ze swoim partnerem z Ukrainy. Partnerem Trzebini będzie zachodnioukraińskie miasto Sokal.
Wydawałoby się, że ma bajkowe możliwości, tymczasem świat wokół niego nadal pachnie codziennością. Rodzice wciąż pracują. - Nie chcą, bym ich utrzymywał. Mówią, że mam własne życie i żebym go pilnował. Nawet u mnie nie byli, bo formalności wizowe trwały zbyt długo.
Wiele uwagi poświecono sytuacji krakowskich kupców. Radny Mieczysław Łagosz apelował o szybkie działania ratunkowe. - Dziś w miejscu "Mody Polskiej" przy placu Centralnym jest szmateks - informował. Radni dodawali, że wiele sklepów w ostatnim czasie uległo likwidacji i witryny świecą pustkami. Radni podkreślali, że czynsz w lokalach użytkowych w Hucie jest zbyt wysoki.
"Kształtowanie polityki bezpieczeństwa lokalnego" było tematem zorganizowanej w Rzeszowie policyjnej międzynarodowej konferencji. Wzięli w niej udział przedstawiciele policji z Niemiec, Czech, Słowacji, Węgier, Ukrainy i Polski. Organizatorem konferencji była Komenda Wojewódzka Policji w Rzeszowie przy udziale doradcy przedakcesyjnego PHARE Twinning Projekt 2001 w polskim MSWiA.
Do groźnego przestępstwa doszło na ul. Dołuszyckiej. Bracia zostali zaatakowani przez 4 mężczyzn, którzy poruszali się samochodem, prawdopodobnie marki peugeot. Pobili oni bochnian, powodując u nich liczne obrażenia (stłuczenia, sińce, zadrapania), a efektem napadu było odebrania jednemu z braci 100 zł, telefonu komórkowego oraz markowego zegarka elektronicznego. Drugi z braci stracił kilkadziesiąt zł oraz karty telefoniczne.
Sędziował Paweł Ochab z Dębicy. Widzów 150.
Wynik został w zasadzie ustalony do przerwy. W pierwszej odsłonie Rybski dał się trzy razy zaskoczyć gospodarzom. Kiedy zaraz po przerwie kolejnego gola strzelił Kucharski, miejscowi mogli już spokojnie kontrolować grę.
Gracz meczu: Radosław Kucharski (Maxpol).
Pauzował Żyraków.
(INF. WŁ.) Minister Mariusz Łapiński został wyrzucony z pracy przez premiera Leszka Millera. - Minister zdrowia naruszył autorytet całego rządu - oświadczył premier Miller, ogłaszając dymisję najbardziej kontrowersyjnego ministra w swoim gabinecie. Do zmian doszło także w ministerstwie finansów. Z resortu odeszło na własną prośbę dwoje zastępców Grzegorza Kołodki.
Zgodnie z uchwalonym budżetem planowane dochody gminy mają w tym roku wynieść prawie 18 mln zł. Ponad 60 proc. tej kwoty będzie pochodzić z udziału gminy w podatkach od osób prawnych i fizycznych oraz opłatach lokalnych. Kolejną znaczącą kwotą jest subwencja oświatowa, która wyniesie ponad 3,5 mln zł.
Pani Wanda Rapaczyńska:
Znaczy uważałam, że jest osobiście mnie życzliwy, że nie jest naszym wrogiem. Ja, nawet mogę powiedzieć, ja go osobiście, kiedy żeśmy się znali w Canale+, lubiłam, bo opowiadał dowcipy i był sympatyczny, a mnie dowcipy bardzo śmieszą, ja w ogóle nie miałam najmniejszego powodu podejrzewać, że jego zamiary w stosunku do mnie osobiście czy do naszej firmy są, żeby jeszcze raz tego słowa użyć, nieżyczliwe.
Przed Czańcem trzy ciężkie mecze. - W najbliższej kolejce wyjeżdżamy do Kaczyc, potem gościmy Wilamowice, a na zakończenie gramy w Kozach. Dwóch pierwszych rywali plasuje się w środku tabeli, ale w tej lidze od piątego miejsca w dół każdy zespół nie może być pewny bytu. Trzeba się jednak cieszyć, bo nasza młodzież może się uczyć tylko w meczach o jakąś stawkę - kończy trener Sordyl.
JAZDA Z PROMILAMI. W nocy, na ul. Piastowskiej, policjanci zatrzymali do kontroli drogowej forda, którego kierowca był pod wpływem alkoholu. U 26-letniego mieszkańca Krakowa stwierdzono aż 2,5 promila w wydychanym powietrzu. Za jazdę po pijanemu grozi mu do 2 lat więzienia. (wes)
Kierowcy, jeżdżący krakowską obwodnicą, alarmują, że ostatnio coraz częściej - wbrew zakazom - pojawiają się tam piesi. - Ostatnio, gdy jechałem od strony Wieliczki, zatrzymywał mnie jakiś pieszy, stojący na środkowym pasie drogi. Stanąłem myśląc, że potrzebuje pomocy. Jak się okazało - zabłądził i pytał mnie o drogę. Na autostradzie? - dziwi się jeden z Czytelników.
Czy jednak strażacy nie powinni obejrzeć placu zanim wyrażą zgodę?
W Komendzie Wojewódzkiej PSP w Krakowie w dziale kontroli poinformowano nas, że "teoretycznie tak" i w przypadku sąsiedztwa stacji zgody raczej nie powinno się udzielać.
Na nasz sygnał, że odpala się fajerwerki przy stacjach paliw, gdzie obowiązuje zakaz palenia papierosów, kpt. Motyka zareagował zdziwieniem i obietnicą, że kolejne wnioski o zgodę na podobne pokazy będą bardziej wnikliwie badane. (MON)
Brytan wyleciał po dwóch faulach jeszcze w pierwszej odsłonie. Rożek też za często faulował. Najbardziej irracjonalnie zachował się Wasilewski - najpierw ujrzał "żółtko" po próbie opanowania piłki... ręką, a potem za ostre wejście w Kańskiego, w którym nie chodziło o uzyskanie kontroli nad futbolówką. Przykład triumfu frustracji nad kalkulacją.
Amerykański dziennik "Washington Post" napisał wczoraj, że aresztowanie Saddama "symbolizuje zasadniczy postęp w przezwyciężaniu przeszłości Iraku". Podkreśla jednak, że USA wciąż muszą tam rozwiązać "problemy dotyczące jego przyszłości", do czego będzie potrzebne "zdobycie większego poparcia innych krajów, co jest istotne dla ustabilizowania sytuacji w Iraku, wystarczającego, by można było wycofać stamtąd wojska".
W Tarnobrzegu Orkiestra stała się już tradycją - zagra po raz dziesiąty. - Nie ma wątpliwości, że będzie to finał równie wspaniały jak poprzednie, ale sam jubileusz podpowiada, że będzie to finał wyjątkowy. W zeszłym roku uzbieraliśmy ponad 48 tysięcy złotych. Każdy przyzna, że to piękny wynik jak na Tarnobrzeg. Udowodniliśmy, na jak wiele nas stać - przekonują organizatorzy.
- Nie poprzestaniemy na kontroli wewnętrznej. Kierujemy przeciw byłej dyrektor i jednej z pracownic sprawę do prokuratury, rzecznika dyscypliny finansów publicznych i być może Regionalnej Izby Obrachunkowej oraz Najwyższej Izby Kontroli - zapowiedział Kaim.
Anna Matuła odmówiła komentarza.
- Nie mogę mówić o protokole, którego nigdy nie widziałam - powiedziała tylko.
Problem w tym, że tereny, o które ubiega się Czernichów, są bardzo atrakcyjne. Jest tam żwirownia, z której dochody czerpie Brzeźnica, budowana jest też elektrownia wodna. Nic więc dziwnego, że brzeźnickie władze nie chcą się zgodzić na uszczuplenie granic swojej gminy.
ŚRÓDMIEJSKA BIBLIOTEKA PUBLICZNA ZAPRASZA - dziś o godz. 11 (ul. Studencka 19) na "Kolorowe książki" - projekt na reklamę graficzną biblioteki dziecięcej; o godz. 12 (al. Pokoju 33) na spotkanie "Mój ulubiony bohater bajek animowanych" - projekcję filmów, połączoną z konkursem rysunkowym.
Małopolski Ośrodek Doradztwa Rolniczego w Krakowie, zamiejscowa stacja w Karniowicach, zaprasza do udziału w szkoleniu "Programy rolno-środowiskowe" dotyczące finansowego wsparcia przyjaznej środowisku gospodarki rolnej. Szkolenie odbędzie się jutro o godz. 10 w sali konferencyjnej Starostwa Powiatowego.
Szkolenie to jest realizowane w ramach zadania zleconego przez wojewodę małopolskiego pt. "Dostosowanie polskiego sektora rolno-żywnościowego do wymogów określonych w systemie prawnym UE".
Tenisiści stołowi Energetyka Opoki Trzebinia znają już terminy spotkań barażowych o I ligę, w których ich rywalem będzie zwycięzca II ligi łódzko-świętokrzyskiej Start Brzezina. Pierwsze spotkanie odbędzie się w Brzezinie 24 maja, a rewanż tydzień później w Trzebini. Miejsca rozgrywania spotkań zostały ustalone w drodze losowania w siedzibie Polskiego Związku Tenisa Stołowego w Warszawie.
Po wejściu do Unii Europejskiej ta sielanka się skończy. Każdy lek bowiem, który do końca 2008 roku nie zdobędzie unijnego certyfikatu, zostanie wycofany z aptek. Polska do UE wchodzi jednak już 1 maja 2004 roku. - Między tą datą a grudniem 2008 obowiązywał będzie okres przejściowy - tłumaczy Dariusz Nowicki z warszawskiej firmy farmaceutycznej Polfarmed. - Leki bez certyfikatu będzie można sprzedawać, ale wyłącznie w polskich aptekach.
Janina Cader-Drużkowska uważa, że komisja unika badania zagadnień, które powinny interesować jej członków, a wynikają z ustaw.
- Więcej odwagi. Przydałaby się na przykład kompleksowa kontrola przetargów, kontrola wydziałów Urzędu Miejskiego, w pierwszej kolejności Biura Promocji i Rozwoju, w którym przecież dochodzi do olbrzymiego przepływu pieniędzy - sugerowała radna.
- Czy policjanci powinni ścigać złodzieja przyłapanego na gorącym uczynku, czy poprzestać na zabezpieczeniu mienia?
- Zabezpieczenie śladów na miejscu zdarzenia jest ważne, ale przede wszystkim rolą policjanta jest złapanie złodzieja. Dlatego jeśli dostajemy zgłoszenie, że w mieszkaniu są włamywacze, na miejsce powinny zostać wysłane przynajmniej dwa radiowozy. Wtedy jedna policyjna grupa będzie wchodzić do mieszkania, a druga zabezpieczać drogę ucieczki złodziei, czyli obstawiać np. balkon lub strych.
Nowi przewoźnicy jeżdżący w gminie Krzeszowice lub ci, którzy wprowadzili zmiany w rozkładzie jazdy, płacić będą 20 gr za 100 wozokilometrów, ale nie mniej niż 400 zł rocznie do gminnej kasy.
Taką opłatę uchwaliła Rada Miejska, w której gestii od tego roku jest koordynowanie rozkładów jazdy (przedtem zajmował się tym Urząd Wojewódzki Marszałkowski Województwa Małopolskiego). (ETYZA)
Dzięki inicjatywom dębickiego stowarzyszenia "Europa Donna - Dębica" przeprowadzono kilkaset badań mammograficznych dla mieszkanek powiatu dębickiego. Także w Szpitalu Powiatowym funkcjonuje mammograf, na którym można dokonywać regularnych badań piersi. Raz w miesiącu w budynku Urzędu Miejskiego przy ulicy Parkowej pełni swoje dyżury pielęgniarka, która prowadzi szkolenia dla kobiet w zakresie samokontroli piersi.
