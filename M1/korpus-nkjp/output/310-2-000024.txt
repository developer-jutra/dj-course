"Życie jest zbyt krótkie, żeby pić liche wina".
"Wino na stole to światło w domu.
Posiłek bez wina jest jak dzień bez słońca" (francuskie przysłowie ludowe).
"Słyszę, mój drogi przyjacielu, że pijesz tylko wodę. Popełniasz błąd. Powinieneś pić wino, bo ono jedynie może złagodzić dolegliwości twojego żołądka".
Dlaczego wino?
Bo w winie jest światło i prawda, jest zdrowie i krew.
Że brzmi to nazbyt patetycznie? Cóż, patos jest nastrojem towarzyszącym zwykle rzeczom wielkim.
Wino jest rzeczą wielką.
Ale wino jest także rzeczą powszednią. Czy stać jakąś powszedniość, by stała się rzeczą wielką? Owszem, jeżeli przedostanie się przez ucho igielne sztuki.
"A Melchisedek, król Salemski, wyniósł chleb i wino, a ten kapłanem był Boga Najwyższego".
Najpewniej król nakarmił głodne ciało, a kapłan napoił wysuszoną duszę.
"I błogosławił mu, a rzekł: - Błogosławiony Abram od Boga Najwyższego, dzierżawcy nieba i ziemi" (Genesis 14-18, 19).
Ale nim zamkniemy naszą ucztę jego rozkoszami, przypomnijmy, jak potrafiły one wkomponować się w świętą winną zwyczajność. Oto dwa drobne epizody z wypraw włoskich Jarosława Iwaszkiewicza, wielkiego smakosza trunków, a zwłaszcza win, choć to on w pewnych okazjach zwykł był mawiać: "Iz samych lohkich francuzskich win ja predpaczitaju kan'iak" (właśnie po rosyjsku, co w jego ustach brzmiało i kpiarsko, i nostalgicznie).
Oba rodzaje Barola - Barolo di Barolo oraz Barolo di La Morra - wywodzą się ze szczepu Nebbiolo i wyróżniają się w ocenie Veronellego intensywnym, rubinowym kolorem, połyskującym na starość pomarańczowym złotem, pełnym bukietem zapachu, muśniętego fiołkiem i różą, smakiem poważnym, stanowczym, rasowo tanicznym. No i groźną mocą, sięgającą 14 procent alkoholu.
Wino najlepiej pije się przy świecach. Kiedy zmierzch litościwie ściera z naszych oczu zmęczenie dnia i przy stole rozsiadają się przyjaciele. W ciszy, jaka powstaje po swarach z oczywistością, po zgiełku proceduralnym w procesie prawdy, gdy już wiadomo, że nie da się jej przekonać do życia po życiu, gdzieś tam za Styksem, w gajach pamięci, oblężonych poprzez nicość.
W Polsce jest tego mniej, więc jeszcze lepiej smakuje. Czasem, to prawda, trudniej jest zgrać to włoskie wino z polskimi potrawami. Bo jak powtórzyć tę kompozycję, jaką zaoferował nam wspomniany już pan Coselschi de Topór podczas swojej cenetta Bacchia (Bachusowa kolacyjka), a której menu - do każdej butelki odpowiednie danie - brzmi jak wiersz pełen zapachów, smaków i odwiecznego ładu? (Przepisuję z karty po włosku dla większej autentyczności).
Zaś franciszkanin opróżni piwnicę.
Ze strony zakonów odpowiadano sloganem: "Ile wina w brzuchu, tyle mocy w duchu". Ale duch towarzyszył raczej prawodawcom zakonnym, którzy ograniczając dolewanie wody do wina, postawili na jego jakość. Święty Bernard jeszcze potrafił narzekać, że przynosi mu się kielich napełniony tylko do połowy i wino tu raczej się wącha i kosztuje niż pije, ale niektórzy odczytują to już jako zachętę do powściągliwości na rzecz smakowania.
