Rzym ulegał druzgocącym najazdom, tracił znaczenie gospodarcze, tracił swój dawny blask i bogactwa, zamierał jako centrum świata antycznego. W miarę umacniania się chrześcijaństwa trwało zwalczanie kultury pogańskiej. Gdy Teodozjusz Wielki ogłosił chrześcijaństwo religią panującą, dawne kulty zaczęto systematycznie zwalczać, a całą pogańską kulturę i budownictwo sakralne niszczyć.
Jak zmieniała się sytuacja miasta, świadczy choćby dzieło cesarza Aureliana. Zafundował Rzymowi nie kolumny czy łuki tryumfalne, nie teatry czy nowe pałace, ale mury obronne 19-kilometrowej długości z licznymi basztami w obawie przed plemionami barbarzyńskimi. Budowę murów aureliańskich rozpoczęto w 271 roku. Spore fragmenty fortyfikacji zachowały się do dziś.
W listopadzie lud rzymski ponownie porwał za broń, uderzył na Kwirynał, a zagrożony papież uciekł do Gaety. W styczniu 1849 roku Norwid wyjechał z Rzymu do Paryża z ogromnym żalem, z tęsknotą za wybranym miastem, która nie opuszczała go do końca życia. Jeden z jego biografów napisał o tym wydarzeniu: "Norwid opuścił Rzym tylko fizycznie, ale duchowo pozostał w nim na zawsze".
Nie wiadomo, czy to tylko rady zapisane w notatniku, czy też autor występował z nimi wobec władz rzymskich, może w formie jakiegoś memoriału? Podobnych rad udzielał Włochom w sprawie zagospodarowania ruin Pompei i Herkulanum.
Duże partie "Dziennika" można śmiało nazwać podręcznikiem historii sztuki Rzymu, a także obszernym przewodnikiem dla turysty.
