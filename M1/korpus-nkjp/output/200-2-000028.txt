- Zastaliśmy ze trzydzieści osób: urzędnicy, inteligencja, członkowie Towarzystwa Indyjsko-Węgierskiego. - Zresztą ci sami należą też i do czeskiego, i do bułgarskiego.
- Sympatycy socjalizmu - wtrącił profesor Dass.
- Niekoniecznie. Snoby, a części to wprost zalecono, tylko spora ilość raportów daje pewność, że działalność Towarzystwa nie wymknie się spod kontroli - dorzucił fabrykant. - Może panu przykro, mr Terey, ale tak musi być. Samoobrona.
- Chcesz go na pamiątkę? - trzymał łańcuch w końcach palców, złota dłoń o rysunku kwiatu lotosu błyskała czerwono zanurzona w smugę słońca.
- Piękna robota - podtrzymywała dłonią włosy, próbując zapiąć na karku zameczek.
- Dłubią, polerują, bo mają czas, kształt uświęcony od wieków. Podoba ci się?
Skinęła głową, przyciągnęła Istvana ku sobie, całowała w policzek.
- Kriszan, odwieziesz pana na Stare Delhi.
- Dobrze, sab.
Malarz wylewnie się żegnał dłonią lepką od trzcinowego syropu.
Istvan czekał, aż wóz odjedzie. Tego wymagała grzeczność. Na suficie werandy, koło żarówki, przywarowały białawe jaszczurki, miały tam świetne łowisko. Przechodząc, zawsze zadzierał głowę i patrzył podejrzliwie, czy mu któraś na kark nie spadnie. Jednak trzymały się mocno.
- Co panowie zamawiają? - nachylił się barman w białym ogromnym turbanie, sztywnym jak mdłe ciastka z bitego białka, klaśnięcie go przywabiło.
- Dla mnie nic - odżegnywał się Nagar. - Darujcie ze względu na wiek i siwiznę - pogładził się kokieteryjnie po kruczych, rzedniejących, gładko ulizanych włosach. - Gdzie ciebie nosiło? Nie śmiem pytać, z kim?
- Trochę mnie dziwi to pouczenie.
- Mnie też. Nie jesteście młodym źrebakiem, Terey, żebyście mi tu wierzgali. Pora byłaby pomyśleć poważnie o przyszłości.
- Właśnie to robię - odpowiedział twardo.
Odwrócił się i wyszedł, jednak czuł, że ambasador nie spuszczał z niego wzroku i z trudem powstrzymuje się, by go nie przywołać.
- Czy nie masz ochoty, ale tak na chwilę, bodaj na chwileczkę, położyć się ze mną.
- Mam - odpowiedziała z radosną gotowością, która aż go dławiła. - Tylko czy na chwilę warto?
Zaśmiał się szczęśliwy, pomagał jej rozpinać guziki na plecach.
- Może byś przynajmniej drzwi zamknął... Jest dzień - prosiła garnąc się do niego.
PS Minęły znów dwa dni. Jest spokój, a więc możemy być zadowoleni. Nie wierzę w pocztę, jeszcze niesprawnie działa, daję ten list korespondentowi z Wiednia, który dziś odjeżdża, bo u nas nie dzieje się nic niezwykłego. Chwała Bogu. Tylko o takich komunikatach marzę.
Sępy łomocząc skrzydłami zeskakiwały na ziemię, szły kiwając długimi szyjami. Szukały kości, resztek wygarniętych z menażek, wypukiwanych o pnie. Wydzierały sobie z dziobów strzępy zatłuszczonych papierów.
- Właściwie, dlaczego by do nich nie strzelić - zżymał się Bradley. - Śmierdzą mi przy jedzeniu...
Istvan chętnie by mu pomógł, przycupnął obok i przechwytując gotowe zestawy nowin czytał chciwie przez ramię. Jednak wypadało poczekać. Nagar choć zna obie strony rozdzielonego świata, zmuszonego do współżycia, do zbieżnych prób ocalenia ludzkości, jednak należy do tamtych.
Powrócił z taśmą papierową na szyi zwisającą mu do kolan, lekko spocony, z zadowolonym uśmiechem krawca, któremu udała się przymiarka, klient powinien być zadowolony...
Gdy kucharz wrócił z obrusem i sztućcami, zapytał wprost:
- Co za zbiegowisko w kuchni?
- Krewni przyjechali ze wsi, pierwszy raz są w mieście, chcieli obejrzeć jak my bogato mieszkamy, sab i ja. Oni niczego nie ruszą, a spać mogą na barsati. Na dachu dosyć miejsca.
- Istvan, chodź tu - usłyszał zza drzwi głos Margit.
- Jak to lekarz tłumaczy?
- Czy to nie wszystko jedno? Życia nie wróci. Kapur mówi, że płód był nieduży, jak zwykle pierwsze dziecko. Pod wpływem jakiegoś wzruszenia matki, a bodźce się udzielają, wykonał obrót i zaplątał się. Ale Grace nie miała żadnych zmartwień, taka była szczęśliwa.
- To okropne. Przekaż jej moje...
- A jak z płaceniem? Czek czy gotówka?
Kupiec wskazał wzrokiem na woźnego, wyraźnie świadek rozmowy mu przeszkadzał.
- No, więc, panie Gupta?
- Jest gotówka - niechętnie wyjmował z kieszeni szerokich spodni, wymiętych szarawarów grubą kopertę. - Pan Ferenz nie lubi czeków.
Próbował dyskretnie podać radcy rozdętą zwitkiem banknotów wytłuszczoną kopertę.
- Co to za pieniądze? - zdziwił się.
A jeżeli teraz z równą łatwością pozbyła się i jego? Starła tablicę? Mam już swoje trzydzieści sześć lat, połowa drogi za mną i jeszcze wierzę kobietom, a jednak karcił się w myśli: bądź uczciwy, bo ona nie może się bronić, nie ma jej...
Dziewczęta wybuchnęły śmiechem.
- Dosyć już - Margit wyszarpnęła dłoń i ukryła za sobą, jakby się bała coś więcej usłyszeć. Oczy miała spłoszone i zaciśnięte usta.
Istvan cichaczem wysunął się z gromady dziewcząt, poczuł nagły przesyt, były zbyt piękne. Chód ich był jak muzyka. Jedwab ciasno spowijał ich biodra, obnażone talie miały ciepły odcień brązu. Długie, szczupłe ręce gięły się z wdziękiem, sypiąc iskrami klejnotów.
- Ja też mam nadzieję - potwierdził, zmierzając do stolika Margit.
W serdecznej komitywie, pokpiwając z siebie, jak na dobrych kolegów przystało, zajechali przed rozległy, piętrowy budynek szpitala. Pod ścianami, na osłoniętych blaszanym dachem werandach, koczowały chłopki w buraczkowych i zielonych sari, kolorowo tam było i gwarnie. Kiedy zaparkował wóz, owionął go duszący odór środków dezynfekcyjnych, ropy, krwi i potu, jaki cierpienie wyciska z ludzkich ciał.
Grace zerwała się, zgarnęła ręką włosy.
- Wyjdź - prosiła. - Uciekaj.
- Kiedy cię zobaczę?
- Nigdy. - Wiedział, co ma na myśli. - Za godzinę wypowiem słowa przysięgi... I dotrzymam. Hinduska nie zdradza męża.
Wywinęła mu się z ramion.
- Idź, już idź - popychała w stronę drzwi.
Przekręciła klucz i wyjrzała.
- Dobrze, tylko pozwól mi się wykąpać.
Zrzuciła sukienkę, przyklękła i rwała blask, ochlapywała się migotami, ciało jej szczupłe nabierało lśnienia późnego złota, łagodnie osunęła się z głębokim westchnieniem układając się na piaszczystym dnie płytkiej rzeczki. Woda dokoła niej poróżowiała od zmytego kurzu.
- Margit! - krzyknął, otwierała niechętnie oczy, słońce dokuczało. - Siadaj.
- Nie chcę. Nie mogę.
Drżała, jakby przejęta chłodem, od morza ciągnęło słonawym powiewem, zapachami butwiejących zwałów roślinnych i wilgotnego piasku, nadlatywał niechętny łoskot bijących fal.
Przycisnęła jego dłoń do ust i policzka, na którym poczuł łzy.
- Tu jest ścieżka, sab - białe światło chlusnęło między zjeżone, suche trawy.
- Idź pierwszy, Danielu - rozkazał puszczając Margit.
Margit wypiła kawę. Zapaliła papierosa i niecierpliwie zdusiła.
- Odwieziesz mnie - poprosiła - teraz poczułam się zmęczona.
Kiedy siedzieli w aucie ujęła go za rękę.
- Nie gniewaj się, pomyśl, zrobiliśmy im taką przyjemność. Autorytet kucharza urósł, będą mieli co opowiadać, gdzie to ich nie przyjmowano, czego nie widzieli. Chyba mnie jeszcze zaprosisz, bo mi leczo bardzo smakowało?
I wtedy wrócił do Margit, która drgnęła przez sen czując chłód jego ciała. Leżał z otwartymi oczami stężały z bólu.
- Po coś przyjechał? - szept Margit, wydawało mu się, że jeszcze ma zwidzenia.
- Musiałem być przy tobie.
Gorzkie skrzywienie warg, cień, wspomnienie uśmiechu.
- Bałeś się, że...
- Tak.
Ferenz drgnął jak przyłapany, nachylił się przez biurko i krzyknął:
- Nikt nie ma prawa mnie oskarżać! Ja wierzyłem. Miałem rozkaz, więcej, wytłumaczyli mi, że tak trzeba, że to konieczne dla dobra partii.
- Wierz, słuchaj, nie myśl, a spotkamy się tam - Terey pokazał mur za oknem.
- A cóż ty masz z tym wspólnego?
Pośród smukłych pni palmowych, u stóp podrytego pagórka stał dżip, policjanci w krótkich spodenkach i czerwonych turbanach tkwili nieruchomo, wysoki brzeg roił się od półnagich, spowitych w biel rybaków.
Niewiele musieli nadłożyć drogi, żeby zobaczyć, co ten tłum zwabiło. Chłopi w skupieniu śledzili zabiegi policjantów badających niewyraźne ślady podpłynięte sypkim piaskiem.
