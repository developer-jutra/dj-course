W końcowym rezultacie rząd polski przerwał 18 listopada rokowania z Niemcami w Berlinie. Nie zadowoliło to jednak Francuzów. Zażądali, aby Polska wycofała się z porozumień berlińskich, a w szczególności, ażeby cofnęła zgodę na żeglugę niemiecką na Wiśle. Tak też się stało.
Ogólne oceny położenia Polski wśród sąsiadów wypadały negatywnie. Dyplomaci polscy działali w poczuciu izolacji i otaczającej ich wrogości. Charakterystyczne pod tym względem było wyznanie Władysława Baranowskiego, który pod datą 1 lutego 1919 r. zanotował: "Ze wszystkich stron otoczeni jesteśmy przez nieprzyjaciół i odcięci od świata".
Piłsudski oskarżył Ponikowskiego i Skirmunta o zbyt słabą i uległą, zwłaszcza wobec Rosji Sowieckiej, politykę, która nie była w stanie sprostać wymaganiom chwili: "Czy Polska w tej sytuacji – mówił Piłsudski – może mieć rząd chodzący wygodnie w szlafroku i w nocnych pantoflach". W związku z wyrażonym wotum nieufności, Ponikowski w imieniu całego gabinetu poprosił o dymisję, która została przyjęta.
Tymczasem rząd sowiecki wystąpił z nową inicjatywą. Zaproponowano, by niezależnie od moskiewskich pertraktacji prowadzonych przez Knolla przeprowadzić bezpośrednią wymianę poglądów na wysokim szczeblu na temat wielu ważnych kwestii stosunków wzajemnych ze szczególnym uwzględnieniem tranzytu. Seyda wyraził zgodę na tę propozycję, pod warunkiem jednakże uprzedniego załatwienia sprawy notyfikacji ZSRR w sposób proponowany przez stronę polską.
Beck osiągnął w Londynie i dużo, i mało: dużo, bo światowe mocarstwo, jakim była Wielka Brytania, postanowiło zawrzeć z Polską, do której Albion nastawiony był przez ostatnie dwadzieścia lat co najmniej sceptycznie, układ o wzajemnej pomocy; mało, bo takiego układu nie zawarł. Od momentu, gdy Hitler i Keitel włączyli rozrusznik niemieckiej machiny wojennej, dla Polski czynnik czasu zaczął odgrywać istotną rolę.
Trzecia tura (13-23 I) obfitowała jeszcze w dyskusję nad nie uzgodnionymi do końca art. 2, 3 oraz art. 4 dotyczącym zobowiązań obu stron z tytułu zawartych dotychczas umów międzynarodowych; próbowano też znaleźć ostateczną formułę dotyczącą rozwiązywania sporów, uzgodnić sprawę ratyfikacji paktu i terminu jego obowiązywania.
Na tym etapie Konferencji Rozbrojeniowej przewodniczący delegacji polskiej August Zaleski odniósł się 10 lutego 1932 r. oficjalnie do najważniejszych kwestii rozpatrywanych w Genewie. Udzielił poparcia propozycjom francuskim (plan Tardieu), akceptował przygotowany projekt konwencji rozbrojeniowej jako podstawę do dyskusji, poparł ideę ograniczenia wydatków budżetowych na zbrojenia jako logicznego i skutecznego instrumentu w tej dziedzinie, skrytykował nadmierne rozbudowanie organizacji paramilitarnych jako potencjalnych sił wojskowych.
Wypełniając te polecenia, wysłannicy francuscy i brytyjscy interweniowali dwutorowo – dyplomaci w MSZ u Becka, wojskowi, nawet natarczywiej, w Sztabie Głównym u Stachiewicza. Bezowocna wymiana zdań sztabowców toczyła się zwłaszcza 18 sierpnia. Dyskusja pozostała bezpłodna, gdyż attachés wojskowym trudno było znaleźć argumenty na to, iż żądania sowieckie mają wymiar strategiczny, a nie polityczny. W pewnej fazie dyskusji goście postulowali, aby Polacy zgodzili się na pozostawienie sprawy w zawieszeniu.
Powyższe wystąpienie Dmowskiego zasługuje na uwagę nie tylko z tego względu, iż było to pierwsze oficjalne przemówienie delegata polskiego na Konferencji Pokojowej. Ukazało ono w ogólnym zarysie zakres polskich roszczeń terytorialnych oraz zaprezentowało sposób ich uzasadniania, do którego będzie się niejednokrotnie powracać.
Sytuację komplikował wrogi, nieprzejednany stosunek, który rząd niemiecki nadal przejawiał wobec Polski. Bardzo charakterystyczne dla tego nastawienia były słowa kanclerza Josepha Wirtha wypowiedziane poufnie w 1922 r.: jedno oświadczam jasno i bez ogródek: Polskę trzeba wykończyć. Polityka moja zmierza do tego celu… Nie zawrę żadnych układów, które mogłyby Polskę wzmocnić".
Niewiele to jednak pomogło. Delegacja polska stanowczo odrzuciła nową propozycję. Delegacja litewska, chociaż początkowo wyraziła w zasadzie gotowość przyjęcia projektu, potem zaczęła się wycofywać, zgłaszając wciąż nowe poprawki. Mediacja Ligi Narodów znalazła się w impasie. Fazę negocjacji formalnie zakończyło 12 stycznia 1922 r. wycofanie się Ligi Narodów ze swej misji pośredniczenia "wobec odrzucenia wniosków Ligi przez obydwie strony".
Konstruktywna rola Polaków na spotkaniach międzynarodowych tak szerokiego zasięgu, jak rzymskie (58 delegacji państwowych) była istotna dla poprawy wizerunku Rzeczypospolitej na arenie międzynarodowej, deprecjonowanego przez ciągłe oskarżenia – głównie ze strony niemieckiej – o prześladowanie mniejszości narodowych. W tym aspekcie pomyślne było zakończenie sporów granicznych z Czechosłowacją – aczkolwiek w sposób mało satysfakcjonujący stronę polską – i wspomniana półoficjalna umowa o zaprzestaniu wzajemnej agresji propagandowej.
Polska miała za sobą poparcie Francji. Postawa rządu litewskiego wywoływała krytycyzm Anglii, a szczególnie ministra spraw zagranicznych Austina Chamberlaina. Jego irytacja wynikała z przekonania, że rząd litewski lekceważy zalecenia Ligi Narodów, narażając prestiż tej organizacji. Zastępca sekretarza generalnego Ligi Narodów Joseph Avenol uznał stanowisko Litwy za aroganckie, stanowisko Polski zaś za całkowicie poprawne, zalecając nadal postępowanie spokojne i cierpliwe.
W rozmowach, które Wielowieyski prowadził w Bukareszcie w styczniu i lutym 1926 r. Rumuni skarżyli się na sposób stawiania sprawy przez stronę polską. Mieli pretensje o kapitulanctwo wobec ZSRR, przy równoczesnych dążeniach do uwikłania Rumunii w działania antyniemieckie. Wielowieyski starał się rozwiać te obawy, dowodząc, iż odnowiony sojusz musi mieścić się w narzuconych przez porozumienia lokarneńskie standardach traktatów gwarancyjnych.
Pozory takiego stanu rzeczy były potrzebne w warunkach dużego zaognienia stosunków polsko-niemieckich i polsko-gdańskich. Dominowały sprawy gospodarcze (wojna celna na tle wygaśnięcia obowiązku Niemiec dotyczącego dopuszczania na swój rynek bez cła towarów polskich) oraz prestiżowe (spór o skrzynki pocztowe RP w Gdańsku). Ich wpływ na osłabianie politycznej pozycji Polski wobec nadchodzących rozstrzygnięć był oczywisty.
Powaga sytuacji zaowocowała 29 sierpnia kolejną naradą Mościckiego, Rydza i Becka na Zamku. Na zwołanym następnie posiedzeniu Rady Ministrów Beck przedstawił grozę sytuacji, poinformował o mediacji brytyjskiej i prognozował następujące alternatywy: albo atak Niemiec na Polskę, albo międzynarodowy kompromis kosztem Polski. Osobiście preferował walkę i popierał rozporządzenia mobilizacyjne.
