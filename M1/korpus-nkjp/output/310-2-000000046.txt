Adiutant był człowiekiem odważnym, a jednak na myśl o tym, na co jego i siebie narażał "ten szalony Felek", czuł mróz chodzący po kościach. Jaworski chrapał.
Za oknem dały się słyszeć przyciszone głosy.
- Spalą nas z pewnością - pomyślał Stokalski, zbliżając się ostrożnie do okna. Przez szpary rozróżnić można było słowa: - Ne budesz spaty? - ostrożnym półszeptem dopytywał się gospodarz.
Śliczne czapki, brązowe z czarnym aksamitem, na które każdy z nas spoglądał ze słuszną dumą.
I wśród ogólnego podniecenia i radości wiadomość o zajęciu Szepetówki przez Niemców przeszła prawie że niepostrzeżenie.
Krótki, półtoramiesięczny okres pomiędzy wzięciem Starokonstantynowa a wyjściem 2. pułku ułanów do Bobrujska był być może najpiękniejszą chwilą w epoce tworzenia się Wojsk Polskich na Wołyniu.
Ale Rzeczpospolita jej nie potrzebuje...
Bezwiedne płyną łzy żalu, zasłaniając oczom widok. Na obszarach łąk zielonych wstają białe smugi, a poprzez ich długie przędziwa wesoło trzepie się rzeka.
Za łąkami bór ogromny, niezmierzony, niezdeptany. Za borem wzgórza i łany. Hen, daleko, w sercu boru, popioły Sławuty; na prawo wyniosłe Płużno Tyszkiewiczów wznosi ku niebu opalone mury niby ramiona skrzywdzonego człeka.
Chwilami ogarniały głucha złość i bunt. A nie! Taki nie pojadę! Jak to? Po takiej pracy, po podniesieniu na nowo wszystkiego, znowu wyjeżdżać? Znowu tułaczka, bezdomność... i za co? Co zrobiliśmy komu?...
Ale los wtedy o winę nie pytał...
W pustym hallu, zebrani przy swoich skrzynkach żołnierskich, stali nasi chłopcy.
Krok w krok za straszliwą pochodnią tego pożaru sunęły się nowe kwestie, równie palące jak tamta główna. Nie dosyć jest ziemię rozdać, ale jak rozdać i komu?
Choć świat taki jest szeroki, ziemi dla wszystkich nie starczy, i w tym leży cała tragiczność pytania. Ponieważ niemożliwym jest przysporzyć więcej ziemi, trzeba zmniejszyć ilość czekających na nią ludzi.
Cóż znaczyło ośmiu ludzi wobec zbrojnych i groźnych tysięcy? Żart, śmiech pusty; skazywanie wiernej garstki na okropną śmierć w torturach. Pierwszym obowiązkiem naszym, jako ludzi, było wysłanie ich w ślad za Golikowem. Wysłanie zaś - to nasz wyjazd razem z nimi, to pozostawienie drugi raz wszystkiego, co się już dźwignęło, na nowe, gorsze zniszczenie...
Nieobsianie ziemi zdawało się zbrodnią każdemu z tych ludzi, przesiąkłych tradycją, związanych wiekami z tym samym warsztatem. Nigdy może przepaść kulturalno-rasowa, dzieląca dwa światy, nie miała zarysować się tak wyraźnie i krańcowo jak wówczas.
Oba te światy nad wszystko pożądały i pragnęły ziemi. Ale chłop miał dopiero w sobie chciwość ziemi, gdy ziemianin przesiąkł cały już miłością ku niej.
