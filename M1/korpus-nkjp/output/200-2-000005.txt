W takim żelazie, gęstym, niemal kędzierzawym, hartowanym w wodzie, w białej i czerwonej glinie, o wiele głębiej i wyraźniej można było ryć wzór roślinnej łodygi, palczastej paproci, sokolego pióra, czubiących się o świcie kogutów.
Poza tym tych delikatnych wzorów nie zalewała minia i lakier.
Nie imała się ich rdza.
Oczywiście tę moją zapobiegliwość o każdy szczegół bryczki spostrzegł kowal.
Zanim się wygramoliłem, zanim się uniosłem na łokciach, ona już siedziała na mnie okrakiem targając mnie za włosy i tłukąc pięściami.
Zasłaniałem się, jak mogłem.
Chichocząc i wierzgając nogami krzyczałem, że mam rozbity nos i wargi.
A gdy dziewczyna przestała mnie okładać na chwilę, jednym szarpnięciem ciała próbowałem się wyrwać spod niej.
