Podobnie zachowała się burżuazja niemiecka. W pierwszych tygodniach rewolucji liberałowie potępiali rozbiory Polski i skłaniali się do przyjścia jej z pomocą.
Polaków w owej chwili traktowano jako zaporę, która osłania jednoczące się Niemcy przed interwencją cara Mikołaja. Lecz wkrótce burżuazja zerwała z rewolucją i wówczas poparła w pełni rząd pruski w jego walce z powstaniem poznańskim.
Chłop małorolny ze sprzedaży wieprzka i nabiału miał na ogół większy dochód w gotówce niż z produkcji ziarna. Rozmiary hodowli ograniczał jednak brak paszy, a poniekąd też rąk do obsługi.
Folwark zatrzymał nadal gospodarczą przewagę nad wsią: miał w swoim ręku lasy, dyktował wiejskiej biedocie ceny robocizny i miał za sobą poparcie władzy politycznej.
