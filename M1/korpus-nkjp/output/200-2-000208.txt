CHŁOPIEC - Nie.
STARZEC - Może był w ogrodzie...
Chłopiec nie odpowiada.
STARZEC - Albo poszedł po drzewo. Zbierał dzisiaj drzewo?
CHŁOPIEC - Nie widziałem.
STARZEC - To co ty widzisz? No jedz. W obórce go też nie było?
CHŁOPIEC - Nie.
STARZEC - A może był w obórce, tylko go nie widziałeś?
Chłopiec nie odpowiada. Odsuwa miskę po chwili.
STARZEC - Czemu nie jesz?
SĄSIADKA - A co pani myślała?
CIOTKA - Wstydu ona nie ma.
SĄSIADKA - A po co jej wstyd?
CIOTKA - Ja bym się nigdy na to nie zgodziła.
SĄSIADKA - E, proszę pani, panią przecież nikt nie prosi.
CIOTKA - Że też Pan Bóg do tego dopuszcza...
Chłopiec wynurza się spod stołu, trzymając na dłoni rozbite jajko, strzaskaną skorupkę, rozlane żółtko i oślizłe białko.
CHŁOPIEC - Tak.
Dłoń Starca działa na niego usypiająco.
STARZEC - Gdybyś znalazł, oddaj mi go. Ale tylko mnie. To jest tajemnica między nami. Tylko między nami dwoma.
Chłopiec zasypia. Zasnął z głową opartą o skraj łóżka. Ukołysany dłonią Starca, jak małe dziecko. Oddycha spokojnie i miarowo. Zorientowawszy się, że Chłopiec już śpi, Starzec patrzy przed siebie i porusza bezgłośnie ustami, prowadząc sam ze sobą jakąś rozmowę.
ROSEMARIE - Idź sobie.
Chłopiec wstaje, otwiera drzwi. Kiedy odwraca się, żeby zamknąć drzwi za sobą, widzi, jak Rosemarie prowadzi Hauptmanna, otoczywszy go ramieniem, bezwolnego, wyczerpanego, w stronę łóżka. Po drodze nachyla się ku lampie stojącej na stole. Przykręca knot i dmucha w płomień lampy. Lampa gaśnie. Teraz Chłopiec widzi tylko ciemność.
Chłopiec wstaje, żeby wziąć tacę ze śniadaniem. Ciotka odpycha go łokciem.
CIOTKA - Zostaw! Ja sama zaniosę.
Ciotka bierze tacę ze stołu i wychodzi do sieni. Do sieni wchodzi Służąca.
SŁUŻĄCA Proszę pani!
CIOTKA - Co jest?
SŁUŻĄCA Przywieźli węgiel.
CHŁOPIEC - Z Robertem.
WŁAŚCICIEL - Znasz go?
CHŁOPIEC - Mam ważna sprawę.
Właściciel wyciera ręce w ścierkę i daje znak Chłopcu. Wyprowadza Chłopca przez drzwi za kontuarem do małego korytarza. Zatrzymuje się przed innymi drzwiami i puka w umówiony sposób. Wskazuje Chłopcu na drzwi, do których zapukał, i wychodzi. Chłopiec stoi przez chwilę przed drzwiami, potem kiedy nikt się nie odzywa, naciska klamkę i wchodzi.
Pole widzenia lunety. Okręt na horyzoncie. Kobieta przestaje patrzeć przez lunetę, odchodzi od okna i kieruje się ku drzwiom.
STARZEC - Co, znowu wychodzisz?
KOBIETA - Muszę.
STARZEC - Dokąd?
KOBIETA - Mam coś do załatwienia.
STARZEC - Co takiego?
Kobieta całuje go w czoło.
STARZEC - Przyjdziesz dziś wieczór?
ROSEMARIE - A mnie? Czy tak zachowuje się dżentelmen?
Rosemarie siada. Chłopiec nalewa do drugiego kieliszka. Rosemarie wznosi kieliszek.
ROSEMARIE - Prosit.
CHŁOPIEC - Prosit.
Wypijają. Ona gładko, on krzywi się mimo woli. Żeby dodać sobie animuszu, zaciąga się znowu papierosem.
ROSEMARIE - Opowiedz mi coś o sobie. Ile masz lat?
CHŁOPIEC - Osiemnaście.
ROSEMARIE - Osiemnaście?
CHŁOPIEC - Siedemnaście.
