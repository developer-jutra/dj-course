- A co mam zobaczyć?
- A weź teraz włosy strzepnij na czoło... jak grzywkę czy grzywę... o tak, jeszcze mocniej. No i co?
- A co ma być?
- Zrób wesołą minę.
- Zrobiłem.
- A teraz smutną.
- No zrobiłem.
- Boże Panie Święty... - jęknięcie. Mruk jęknął.
- Co się stało, Mruk? - Profesor.
- Uklęknijcie ze mną... - Mruk.
- Dlaczego?
- Pomodlimy się...
- Co się stało, Mruk?
- Uklęknijcie... Ja klękam, uklęknijcie ze mną...
- Dlaczego, Mruk?!
- Wy Polacy, chcę pomodlić się razem - Mruk. - Ostatnia wasza dla mnie przysługa. Uklęknijcie... Pomódlcie się ze mną.
- Ale co się stało, Mruk?
- Wiem, trzeba będzie zaiwaniać... Ale tysiąc tygodniowo, brat! Gdzież ja tyle zarobię.
- Spać, zjeść, robota, spać, zjeść, robota... Na okrągło. Siedem dni w tygodniu. A jakby tydzień miał osiem, to osiem...
Stuknięcie drzwi. Wyszedł z łazienki.
- Rok ma ile tygodni? - Pank.
- Pięćdziesiąt i dwa - Nowy.
- Cholera... - Brzdąknięcie. - Tyle nie wytrzymam. Ale pół?
- Oj, niech pani nie przypomina. Tak samo wydawało mi się, że znam angielski. Pobyłem tu i wstydzę się odezwać.
- A ja się uczę. Jedna z moich kobiet kupiła samouczek dla sprzątających. To trochę spisałam i wkuwam. A czemu wy mówicie na Ignaca: Potejto?
- Potejto, po polsku ziemniak.
- Aha... - Pauza. - A gdzie wy garnki trzymacie?
- Wybaczy pan, Profesorze... - Lojer. - Ale od tych dyskusji z panem... noga mnie rozbolała... i pójdę się położyć. Które łóżko było Panka?
- Pokażę... - Potejto.
Szmer kotary - dużo kroków - drzwi.
- To drugie... - Potejto. - Pierwsze, jak pan widzi, zajęte.
- Dzień dobry... - Głos Lojera.
