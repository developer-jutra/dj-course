Jeziora są naturalnymi zbiornikami retencyjnymi, lecz są one także często wykorzystywane jako zbiorniki po sztucznym podwyższeniu do określonej rzędnej poziomu ich wód. Stosunkowo małym kosztem można więc gromadzić i regulować zarazem przepływ pewnych ilości wód. Jezioro podpiętrzone może spełniać wiele funkcji, np.: przeciwpowodziową, żeglugową, zaopatrywania w wodę, rekreacyjną, a najczęściej pełni kilka funkcji jednocześnie.
Odczyn wód zmienia się w przebiegu wieloletnim, rocznym, jak też jest zróżnicowany w pionowym układzie wód. W tabeli 16 zestawiono powierzchniowe zakresy pH dla wybranych jezior, przy czym dotyczą one obserwacji jednorocznych lub wartości średnich z kilku lat.
Wody silnie zasadowe występują w strefach wulkanicznych lub też o bardzo zaawansowanej eutrofii, natomiast wody kwaśne w jeziorach dystroficznych (np. w Finlandii) lub też leżących wśród torfowisk i bagien (np. Tasek Bera).
Jeziora pod względem powierzchni oscylują w przedziale od kilku metrów kwadratowych do kilkuset tysięcy kilometrów kwadratowych. Wyjątkowo duży udział, bo aż 15% całkowitej ich powierzchni, przypada na Morze Kaspijskie, ok. 32% na 10 największych jezior, 46% na 40 największych jezior i aż 54,5% na 130 jezior większych od 1000 km2 .
Spośród innych miar wymiany wody można wykorzystać współczynnik intensywności wymiany pionowej, określony ilorazem wielkości parowania i pojemności, stosowany np. w odniesieniu do jezior bezodpływowych. Inną miarą jest współczynnik intensywności wymiany całkowitej, uzyskiwany jako stosunek odpływu i parowania do objętości wód jeziora.
Typ 16. Jeziora podparte aluwiami wypełniającymi dolinę poniżej dawnego zasięgu jeziora, np. jeziora Kintla i McDonald w Montanie (Stany Zjednoczone).
Typ 17. Jeziora utworzone w dolinach bocznych przez morenę czołową w głównej dolinie (Clairvaux w Jurze), bądź przez morenę boczną w głównej dolinie (Barterand w Jurze).
Typ 4. Jeziora tworzone na skutek osadzania osadów rzecznych delt, z których powstaje przegroda dzieląca pierwotne jezioro na dwa, np. Brienz i Thun w Szwajcarii.
Typ 5. Jeziora meandrowe leżą w dolinach rzecznych między wałami przykorytowymi ciągnącymi się wzdłuż brzegów aktualnie aktywnego i opuszczonego koryta rzeki meandrującej - zajmują więc obszar poniżej wałów brzegowych między starorzeczem a rzeką (ryc. 30).
