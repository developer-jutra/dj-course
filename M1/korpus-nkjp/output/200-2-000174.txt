- A ci co? Wszystkich tak jak mnie? - spytał cicho. Widać jednak nazbyt głośno jak na to miejsce. W kącie coś się poruszyło, dwóch mężczyzn wstało.
- Gadałeś coś, smarku? - złodzieje powoli podeszli do Magwera.
Byli może potężniejsi, ale Magwer nie uważał się za ułomka. Potrafił walczyć, ćwiczył wszak najpierw u boku Ostrego, potem Dorona.
Olgomar miał wyruszyć nazajutrz. Przed opuszczeniem ziemi swoich przodków chciał jednak złożyć pokłon Kamieniowi Ptaków. Oczywiście Olgomara wpuszczono by do Kręgu - przed Liściem otwierały się wszelkie zapory - ale Olgomar nie wierzył w siłę Pierścienia. Ufał za to potędze trzech ptaków miasta, objawiających się w mocy banów. I właśnie przy Kamieniu Ptaków chciał pożegnać Dorona.
- Krew! Krew!
I stało się, że jeden z żołnierzy zbyt mocno uderzył syna Tol Suutariego, szewca z podgórza. Chłopak padł na ziemię bez czucia.
- Przeklęty! - Suutari chwycił wojownika, wyrywając mu broń z ręki.
Żołnierze runęli w tłum.
- Krew!
A gdy ciżba zagrodziła im drogę, gdy zobaczyli, że Suutari umknie, zaczęli bić ludzi.
Doron skoczył do przodu. Ciął. Jego  karogga  zagłębiła się w płomienie, sięgnęła czegoś twardego. Ognista łapa przejechała po głowie Liścia, ledwie zdołał jej umknąć.
Łoś podniósł łeb. Z jego przepalonego i odsłaniającego rusztowanie kręgów gardła wydobył się syk. Dźwięk niepokojąco podobny do tego, jakim krzyczał potwór, charkot przypominający nieco wężowy głos, ale dziesięciokroć głośniejszy i stokroć bardziej okrutny.
Wtem, tuż za ścianą, rozległ się głośny kobiecy śmiech. Doron drgnął. Jednym susem przeskoczył próg izby. Sam skryty w półmroku, mógł obserwować wejście.
Kobieta otworzyła drzwi, wpuściła do środka czarnowłosego mężczyznę. Zachichotała, gdy ten przycisnął ją do ściany, sięgając rękami pod spódnicę.
Doron zdołał umknąć, czerwony ślad wykwitł na jego policzku, popiół oblepił wargi. Lecz gdy się podniósł, natychmiast skierował ostrze  karoggi  ku przeciwnikowi.
Magwer zrobił kolejny krok. Jest obok!
Syk łosia umilkł. Zwierzę zwróciło łeb ku człowiekowi, białe, martwe oczy spojrzały na Magwera, aż ten zadrżał. Żadne zwykłe stworzenie tak nie patrzy, żaden człowiek, zwierz czy ryba.
Doron skręcił w boczną uliczkę i zatrzymał się przed niską, małą ziemianką obrośniętą trawą i bluszczem. Skrzypnęły drzwi i Liść wszedł do środka.
- Kupiłeś coś? - spytał witającego go Magwera.
- Mleko. Panie, jak zobaczyłem, ile paciorków oddać będę musiał za kawałek mięsa, to jakby mi lód rękę ściął. Kupiłem mleko i trochę sera, chleb został jeszcze z wczoraj.
