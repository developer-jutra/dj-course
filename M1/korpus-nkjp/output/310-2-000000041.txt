Kongres USA ustanowił The Ordinance of 1787, prawo otwierające dla osadnictwa białych obszerne tereny Indian. Nowo mianowany gubernator Północno-Zachodniego Terytorium, generał St. Clair, który miał swą siedzibę w Marietcie, z całym okrucieństwem rozprawił się z niepokornymi Indianami, aby zapewnić bezpieczeństwo osadnikom.
Od Indian pochodzi pokarm milionów ludzi na ziemskim globie, jak kukurydza, którą uprawiali już dwa i pół tysiąca lat przed naszą erą, dynie i fasola - uprawy o półtora tysiąca lat młodsze, a ponadto bataty, orzeszki i in.
Prawie połowa nazw stanów w USA wywodzi się od nazw plemion lub od słów idiańskich: Massachusetts, Illinois, Missisipi, Missouri, Utah, Connecticut, Delaware itd.
A teraz krótko o obrządku pogrzebowym. Ciało zmarłego, ubrane w najlepszy jego strój i zawinięte w koc, umieszczane było na specjalnej platformie i dopiero gdy zostały z niego jedynie wysuszone kości, grzebano je w ziemi. Konie i przedmioty będące własnością zmarłego otrzymywali jako dary członkowie klanu.
Imię Tecumseh wywodzi się od szauniskich słów tecumthe, tecumtha lub tikamthi. Ich angielska interpretacja jest bardzo zróżnicowana. W czterech różnych książkach, opisujących dzieje tego wielkiego wodza Indian, uczeni autorzy podają co najmniej pięć tłumaczeń. Nie wdając się w głębsze rozważania na ten temat przytaczam wiernie, co według nich oznaczało imię Tecumseh: Przechodzi Z Jednego Miejsca Na Drugie, Spadająca Gwiazda, Leżący Żbik Który Czyha Na Łup, Przekraczam Czyjąś Ścieżkę.
Dwa dni później było po wszystkim! Zapędzeni jak bydło do wagonów towarowych pojechali do fortu Leavenworth w obecnym stanie Kansas. Na nic zdały się protesty wodza Józefa, nie pomogły sprzeciwy Milesa ani Howarda. Złamanie obietnicy danej Indianom podczas kapitulacji nie miało najmniejszego znaczenia dla zwycięskich władców zaborczego państwa amerykańskiego.
W myśl warunków kapitulacji Niedźwiedzie Futro, to znaczy Miles, i Jednoręki Wódz Żołnierzy, czyli Howard, zobowiązali się dopilnować, by Nez Percé trafili do swoich, do rezerwatu Lapwai, gdzie mieli żyć dalej w spokoju. Jakże naiwny był Józef, kolejny raz ufając obietnicom białych! Sam później powiedział, że gdyby wątpił w słowa, które padły w trakcie kapitulacji, nie poddałby się i prowadził walkę do ostatniej kropli krwi.
Oddział Reno - otoczony przeważającą liczbą wojowników - został po odniesieniu dużych strat zmuszony do zejścia z koni, wycofania się w zarośla, a potem na przeciwległe wzgórze. Żołnierze okopali się tam i celnymi strzałami odpierali atakujących. Tymczasem na niefrasobliwie galopującego Custera rzucili się Oglalowie i Czejenowie, a po jakimś czasie dołączyli do nich wojownicy Żółci, którzy przerwali obleganie Reno, by wziąć udział w starciu z głównymi siłami białych.
