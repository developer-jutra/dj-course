Tego dnia nie tylko Żanna miała swoje święto. Ona i prezydent Łukaszenka urodzili się jednego dnia: trzydziestego sierpnia 1954 roku. Nie wiadomo, jak wyglądał dzień urodzin w Administracji Prezydenta - Żannie przyjaciele ze Swobody urządzili skromne przyjęcie. Nagle zadzwonił telefon: to był kolega z 101,2 FM Dmitry Bandarenka.
6 kwietnia: śmierć Hienadzia Karpienki.
3-16 maja: tak zwane alternatywne wybory prezydenckie zorganizowane przez opozycję.
7 maja: w tajemniczych okolicznościach znika Jurij Zacharenka.
16 września: porwani zostają Wiktar Hanczar i Anatol Krasouski.
17 października: w stolicy demonstracje przeciwników integracji Białorusi z Rosją; dochodzi do starć z milicją.
Milinkiewicz: Nie widzę już powodów, żeby to ukrywać. Nie ma jedności. Każdy chce ugrać swoje. Czasem w nocy nie mogę przez to spać. Teraz, bardziej niż kiedykolwiek, możliwe jest połączenie Białorusi z Rosją. Łukaszenka może sprzedać Białoruś, żeby się utrzymać przy władzy.
Z czasem powątpiewanie ogarniało też jego współpracowników.
Mażejka: Dałem sobie pół roku. Jak nic się nie zmieni, wracam do Grodna.
Wiaczorka: Zacząłem pytać sam siebie, dlaczego na Białorusi nie mówi się po białorusku. Dlaczego w książkach do historii milczy się na temat przeszłości ziem, na których mieszkamy?
Do odpowiedzi dokopać się było trudniej niż do skarbów w ziemi. Ale chłopak próbował.
Do Polski kursował także młody student ekonomii Paweł Szeremiet, który chyba pogodził się z tym, że Sowieckij Sojuz nie będzie już jego adresem, a komsomolską przeszłość gotów był zamienić na kilka dolarów. Wystawał na krakowskich i warszawskich bazarach, oferując kupującym wszystko, co udało mu się przewieźć przez granicę w parcianych pasiastych torbach.
23 marca: prezydent Łukaszenka przebywa z wizytą w Moskwie; powstaje tekst układu stowarzyszeniowego z Rosją, dający początek Stowarzyszeniu Białorusi i Rosji.
2 kwietnia: Aleksander Łukaszenka i Borys Jelcyn podpisują układ o Stowarzyszeniu Rosji i Białorusi.
26 kwietnia: dziesiąta rocznica katastrofy w Czarnobylu; demonstracje przeciw integracji z Rosją.
