Rzecz jasna celem tej kwerendy było nade wszystko odnalezienie żyjących potomków rodziny Bandurskich. Ślad urywał się jednak na ich jedynej córce, której dokumentów małżeństwa nie udało się odszukać. Za pośrednictwem mieszkańców domu przy ulicy Barskiej 30, którzy pamiętają jeszcze sędziwego architekta, udało się nawiązać kontakt z jedyną prawnuczką autora Salwatora. Niestety, próby uzyskania od niej jakichkolwiek materiałów ikonograficznych czy informacji nie powiodły się.
