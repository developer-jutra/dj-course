- Czy będzie tam nocować?
- Sądzę, że tak. Już dość późno.
Downar wyjął papierośnicę i w zamyśleniu począł obracać ją w palcach.
- To jest willa bliźniacza, prawda? Czy w tej drugiej części domu nikt nie mieszka? Nie widziałem świateł w oknach.
- Mieszkał doktor Fechner. W zeszłym tygodniu wyprowadzili się. Na razie nikt tu nie mieszka.
- Musowo - przytaknął Bolek.
Jechali w ponurym milczeniu. Bo i o czym mogli mówić? Tamci zadrwili z nich bezlitośnie. Dali się podejść jak niedoświadczone dzieci. Podczas gdy oni sobie najspokojniej rozmawiali, snuli rozmaite plany, radzili nad losem Karolaka, byli pewni sukcesu... nieznani sprawcy nie tylko uwolnili Karolaka, ale jeszcze ukradli służbowy samochód.
Zatrzymali się na rogu Włodarzewskiej.
- Bardzo słuszna zasada - powiedział z aprobatą Walczak. - I jeszcze jedno. Czy pan zna inżyniera Jarzęckiego?
Mogło się zdawać, że kasjer był przygotowany na to pytanie.
- Oczywiście. Był mężem mojej bratanicy.
- Która została zamordowana w Zakopanem.
- Niestety.
- Widzę, że pan niezbyt się przejął tą zbrodnią.
W miarę, jak Walczak mówił, twarz kasjera nabierała koloru szarozielonego. Stracił cały swój początkowy tupet. Raz po raz poprawiał na nosie okulary i nerwowo wyłamywał sobie palce ze stawów. Widać było, że to, co posłyszał, wywarło na nim piorunujące wrażenie. Zdawał się zbierać myśli i szukać odpowiednich słów.
Ostatnie tony koncertu umilkły. Sala zabrzmiała oklaskami. Dyrygent kłaniał się z uśmiechem, ocierając spocone czoło.
Publiczność wychodziła na przerwę do foyer. Walczak poczuł dręczące pragnienie. Najwidoczniej obiad w stołówce był przesolony. Przedostał się więc do bufetu i poprosił o butelkę "Fructovitu". Kiedy napełniał szklankę, posłyszał urywek rozmowy:
- Czy wiesz, że podobno Stach Jarzęcki nie żyje?
