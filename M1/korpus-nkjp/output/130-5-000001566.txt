Podczas ostatnich nalotów NATO użyło tzw. bomb grafitowych, które na wiele godzin sparaliżowały jugosłowiański system energetyczny. Sojusz stracił natomiast dwa kolejne samoloty - myśliwiec F-16 oraz Harrier. W niedzielę władze jugosłowiańskie uwolniły i przekazały pastorowi Jesse Jacksonowi trzech amerykańskich żołnierzy wziętych do niewoli 31 marca w pobliżu macedońskiej granicy z Kosowem.
