Prezesem Towarzystwa Muzycznego jednogłośnie został wybrany Andrzej Wituski, były prezydent Poznania. Będzie kierował on towarzystwem do 2007 roku. Walne zgromadzenie członków było znakomitą okazją do podsumowania działalności towarzystwa w kończącej się kadencji. W dyskusji nakreślono plan działania na najbliższe pięć lat. Dokonano również zmian w statucie Towarzystwa Muzycznego imienia Henryka Wieniawskiego.
