Zapowiedzi niektórych działaczy SLD zmiany tzw. ustawy antyaborcyjnej są groźne dla polskiej państwowości - uważa prymas Józef Glemp. "Nowelizacja ustawy o ochronie życia poczętego to atak na życie" - powiedział prymas w niedzielę w telewizji Puls. O planowanej nowelizacji tej ustawy, zakładającej liberalizację przepisów o aborcji, mówił czwartkowej "Rzeczpospolitej" sekretarz generalny SLD Marek Dyduch.
