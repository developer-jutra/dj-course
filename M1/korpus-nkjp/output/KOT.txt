Magazyn KOT, podarowany w prezencie członkom klubu, cieszył się ogromnym powodzeniem i bez problemów znajdował czytelników o polskich korzeniach, którzy tłumaczyli teksty na hebrajski.
Wystawa w Tel Awiwie przyciągnęła ponad 5 tysięcy zwiedzających, pokazano ją we wszystkich izraelskich telewizjach, pisały o niej wszystkie gazety. Być może koty cieszą się tam takim powodzeniem, gdyż potrafią to, czego Izraelowi brakuje ostatnimi czasy najbardziej - potrafią spokojnie mruczeć swe szabasowe pieśni.
A pani Joasia? Ona tymczasem wciąż niezmordowanie gna przez świat z rozwianym włosem, błyskiem w oku i kontenerkiem w dłoni w poszukiwaniu kolejnego raju dla swoich czworonożnych podopiecznych. Oby jak najdłużej!
Od redakcji:
Z przyjemnością informujemy, że bohaterka powyższego tekstu, tytułowa pani Joasia, to nikt inny, jak nominowana przez Czytelników KOTA do tytułu Kociarza Roku 2007 pani Joanna Zaremba z Katowic.
Kolejna opowieść mówi, że kiedy Mahomet został wybrany na proroka przez Allacha, Bóg posłał do niego w nocy anioły, które wyjęły mu z serca piętno szatana, a włożyły Sakinę (dosłownie: "pokój boży, pokój duszy"). Nadano jej kształt głowy białego kota. I to właśnie postać białego kota przybierał Allach, kiedy chciał objawić Mahometowi swoją obecność. Muzułmanie wierzą zresztą, że koty są istotami z natury dobrymi, zesłanymi przez Allacha, aby pomagały ludziom.
Całkowity dochód ze sprzedanych na pokazie biletów, w ramach akcji "Rasowce - Dachowcom", został w imieniu warszawskich klubów felinologicznych przekazany schronisku "Na Paluchu".
Wieczorem obchody kociego święta przeniosły się do Sali Koncertowej, gdzie miała miejsce Gala Światowego Dnia Kota.
W foyer Sali Koncertowej można było podziwiać wystawę "Kot i człowiek", składającą się z profesjonalnych zdjęć autorstwa współpracujących z KOTEM fotografów.
Wiele pochwał zebrał pokaz mody inspirowanej kotami - autorstwa Ewy Włodarczyk. Modele i modelki nie tylko prezentowały ciekawe cętkowane kreacje, ale również nosili transparenty z "prokocimi" hasłami. Druga część pokazu, tym razem mody wieczorowej, miała miejsce podczas gali w teatrze.
Niekwestionowanym przebojem tegorocznej edycji była wystawa akwarystyczna, na której zaprezentowano ponad 60 zbiorników słodkowodnych i morskich. Biorące udział w targach firmy, stowarzyszenia oraz osoby indywidualne przedstawiały akwaria różnych rozmiarów, od niewielkich, modnych w ostatnim czasie miniakwariów po duże 500 i 600-litrowe zbiorniki. Niemal wszystkie z prezentowanych akwariów uczestniczyły w konkursie na najciekawsze akwarium targów. Zwyciężyło akwarium morskie firmy Morski Świat z Piły.
Gdy rano chodziłam sprzątnąć pojemniczek po mleku, zawsze zastawałam go w formie placka. Rozdeptany. Wgnieciony w ziemię. Zabierałam więc śmiecia, wieczorem stawiałam nowe pudełko - i tak w kółko. Aż niedawno w biały dzień zobaczyłam tę panią w trakcie działań niszczycielskich - trach!, jeszcze ruch okrężny piętą i pełna satysfakcja, naczynie nie istnieje.
Często jest to powodem uwięzienia zwierząt w piwnicach, ale najczęściej - odcięcia kotom wejścia do piwnic. Pozbawione schronienia zwierzęta umierają z zimna, są zagryzane przez psy, giną pod kołami samochodów, są skazane na cierpienia.
Jedno otwarte okienko lub niewielkie otwory nie powodują wyziębienia piwnic. Wprost przeciwnie, zapewniają tak potrzebną wentylację tych pomieszczeń, gdyż w zbyt ciepłych gnieżdżą się mrówki faraona, prusaki, karaczany itp.
Listopadowy KOT ma magiczną okładkę, Artur, nasz grafik pozwolił w nim sobie na trochę halloweenowego szaleństwa. Mam nadzieję, że ten listopadowy czarny KOT przypadnie Czytelnikom do gustu, a ci wszyscy, którzy wierzyli w to, iż czarne koty przynoszą pecha, po przeczytaniu tego numeru będą z nadzieją na szczęście przecinać drogę smolistym kotom. a może nawet wpuszczą pod swój dach szczęście w postaci smolistego gościa o magicznych oczach.
Fundacja "Zmieńmy Świat" powstała na terenie Tarnowa w połowie 2002 roku. Jej celem jest działanie na rzecz humanitarnego traktowania zwierząt, szerzenie wiedzy o potrzebie zmiany naszego stosunku do świata natury (tzw. "głęboka ekologia") oraz propagowanie wegetarianizmu, jako optymalnie zdrowej i pełnowartościowej diety.
Na zakończenie przytoczę jeszcze słowa jednej z moich znajomych, jeżdżącej codziennie samochodem do pracy ponad trzydzieści kilometrów poza Warszawę. Stwierdziła kiedyś, że kocha wszystkie stare szmaty i rupiecie, jakie spotyka na drodze, za to, że przy bliższych oględzinach okazują się właśnie tym, czym są, a nie potrąconymi psami i kotami, którym nie można już w żaden sposób pomóc.
Czasami zupełnie nie pojmuję, dlaczego kot postrzegany bywa jako zwierzę z gruntu aspołeczne. Chadza własnymi drogami, nie przywiązuje się do ludzi, nie potrzebuje towarzystwa swoich współplemieńców, nie lubi się z psami, a kanarki, chomiki i im podobne zwierzaki od razu zabija i zjada. Istny wróg publiczny numer jeden. Wielu ludzi uważa, że kotów po prostu nie można trzymać razem z psami, ptakami lub gryzoniami. Czy mają rację?
Gdy mamy do czynienia z epilepsją u starych kotów, konieczne jest wykonanie zdjęcia RTG klatki piersiowej, w celu wykluczenia lub potwierdzenia zmian nowotworowych.
Leczenie ataków padaczkowych polega na podawaniu leków przerywających drgawki niezależnie od ich przyczyny. U kotów lekiem z wyboru są pochodne benzodwuazepiny podawane dożylnie lub doodbytniczo.
Witam.
Wrzesień już zawsze kojarzyć mi się będzie z końcem wakacji. ale też z początkiem najbarwniejszej pory roku - jesieni. Jesień lubią też zapewne nasze koty, wszak wówczas wracamy z urlopowych wojaży i nareszcie w domach zapanuje spokój i codzienna harmonia.
Mnogość przysyłanych do redakcji wakacyjnych kartek i pozdrowień świadczy, że Czytelnicy KOTA w letnią kanikułę poznawali najdalsze zakątki świata.
W listopadzie świat staje się nagi, drzewa pozbawione liści, a w tym numerze naszego magazynu - nagi kot pozbawiony futra. Dońskie sfinksy są rzadkie, będą uznane przez FIFe dopiero od przyszłego roku. My pierwsi prezentujemy portret tej niezwykłej rasy. Mam nadzieję, że zainteresuje on wielu Czytelników, acz wiem, iż nie wszyscy polubią te przedziwne stworzenia.
Humphrey zmarł w wieku 18 lat, dziewięć lat po odejściu na emeryturę. Ile myszy mógł jeszcze złapać, gdyby pozwolono mu pracować dłużej?
A ponieważ ciągle pojawiał się i znikał, wiele osób zastanawia się, czy kot, który właśnie odszedł, to był rzeczywiście i z całą pewnością Humphrey?
Latem, na działce, Amelka cały czas pilnuje Julka. Gdy tylko ten mały łobuz wyjdzie poza ogrodzenie, ona natychmiast przybiega po nas i swoim zachowaniem (biega za nami po pokoju, miauczy, prowadzi do drzwi) próbuje nam powiedzieć, że Julek jest w niebezpieczeństwie i trzeba go przyprowadzić z powrotem do domu.
Matką kociąt jest SAMIRA ELMRIDGE, kotka srebrzysta cętkowana, która przyjechała z Wielkiej Brytanii do Polski w maju 2006 roku, a ojcem MATIKI'S AMULET OF SCHOOERTJES, kocur srebrzysty cętkowany, pochodzący z jednej z najstarszych i najbardziej zasłużonych amerykańskich hodowli, obecnie mieszkający w Holandii.
Osobiście poznałam swojego zaciekłego wroga. Jest mój tylko częściowo, ponieważ gros agresji kieruje przeciwko kotom. Wróg występuje w dwóch osobach (plus pies, ale jego bym w to nie mieszała, przecież nie ponosi odpowiedzialności za zachowanie właścicieli).
Wróg widzialny jest niedużą, niestarą kobietą - to z nią miałam nieprzyjemność wejść w kontakt wzrokowy, słowny, a nawet trochę fizyczny. Wrzeszcząc, zabijała mnie spojrzeniem i próbowała szarpać za rękę dzierżącą karmicielski ekwipunek.
Zachęcam Państwa do głosowania na Kociarza Roku 2006, tym razem spłynęło kilka ciekawych. a nawet kontrowersyjnych kandydatur. Wybór zostawiamy Wam, to od Was, Drodzy Czytelnicy, zależy, komu przyznamy ten zaszczytny tytuł. więc - do urn!
Cieszę się bardzo, że KOT rośnie w siłę nie tylko w Europie, ale także za oceanami. Polecam gorąco teksty naszych korespondentek z USA i Australii.
Kolejny już raz próbujemy na łamach naszego miesięcznika obalać mit toksoplazmozy. może znowu uda się przekazać choć kilku osobom, jak w prosty sposób unikać zarażenia się tą chorobą.
Jana Zamięcka bardzo obrazowo opowie Państwu, czym jest tymczasowy dom dla kotów. Może po przeczytaniu tego artykułu więcej kotów znajdzie swe domy? Przypominam, że ogłoszenia o adopcjach kotów domowych drukujemy w KOCIE bezpłatnie.
Lech Kaczyński - prezydent RP, znany miłośnik kotów, jako prezydent Warszawy realizował program opieki nad bezdomnymi zwierzętami, utworzył w stolicy stanowisko pełnomocnika do spraw zwierząt.
Franciszek Klimek - krakowski poeta, autor wspaniałych wierszy o kotach, od lat wzrusza swoich czytelników do łez, zaraża ich swoją wrażliwością i szacunkiem dla kotów; sam też niesie pomoc potrzebującym zwierzętom.
Oto najczęściej artykułowane dobre rady z moich zbiorów:
1. Proszę cię, nie bierz już więcej żadnych kotów.
2. Ja na twoim miejscu spróbowałabym kilka kotów oddać.
3. Czy nie możesz sobie postanowić, że jak zobaczysz na ulicy kota, będziesz udawała, że go nie widzisz?
Ad.4. Mogłabym, ale czy bym chciała?
Ad.5. Tu już czuję się obrażona. Nigdy bym nawet nie podejrzewała ani przez chwilę, że ktoś może uznać mnie za osobę zaniedbaną. Jeśli dbanie o siebie ma oznaczać chodzenie do kosmetyczki - to dziękuję. Jeśli podróże i balowanie - to już było. Jeśli czytanie i spotkania towarzyskie, to nie koliduje. A poza wszystkim koty to nie tylko obowiązki i odpowiedzialność lecz również WIELKA PRZYJEMNOŚĆ.
Czasami zazdroszczę moim kotom umiejętności stroszenia futra. Możliwość zmiany ustawienia zwykłych kocich włosów jest jednak niczym w porównaniu z ruchliwością ich wibrysów. Dzięki znajdującym się u podstawy każdego wibrysa komórkom mięśniowym zwierzę potrafi dowolnie poruszać wąsami niemal na wszystkie strony. Ciekawostkę stanowi fakt, że dwa górne rzędy wibrysów mogą poruszać się niezależnie od dwóch dolnych rzędów.
Dodatkową atrakcją była możliwość wykonania profesjonalnego kociego makijażu, który sprawił ogromną radość nie tylko najmłodszym uczestnikom imprezy.
Cat Club Łódź współpracuje z fundacjami i instytucjami niosącymi pomoc kotom bezdomnym. Na wystawę zaproszono przedstawicieli łódzkiego odddziału Towarzystwa Opieki nad Zwierzętami, które podczas dwóch dni kwestowania zebrało aż 1803 zł. TOZ dziękuje wszystkim kociarzom za ich wyjątkową hojność i życzliwość.
Fakt: rodowody przysługują wszystkim kociętom z miotu, nawet tym z wadami - jest wtedy uwzględnione w rodowodzie, że kociak nie jest hodowlany.
Mit: sprzedając koty bez rodowodu, działa się dla dobra rasy, bo wysokie ceny u hodowców hamują jej rozwój.
Fakt: jest dokładnie odwrotnie. Hodowcy działają dla dobra rasy, wybierając do rozrodu najpiękniejsze, najzdrowsze i najbliższe wzorca osobniki, a ich celem jest uzyskanie zdrowych i pięknych kociąt.
Kociarzem Roku w kategorii "Media" został program TVP Warszawa "Mój pies i inne zwierzaki", od lat wspierający prokocie akcje. Nagrodę w tej kategorii wręczyła Irena Nalewaj, reprezentująca forum Miau.pl. Martyna Rux, autorka programu, obiecała, że ta piękna rzeźba stać będzie w redakcji na honorowym miejscu.
Guz należy usunąć z szerokim marginesem tkanek zdrowych.
Ponieważ szczepienia wykonujemy w okolicach grzbietowych szyi, klatki piersiowej czy kręgosłupa lędźwiowego, guzy w tych miejscach są bardzo trudne do usunięcia. Można to zmienić, podając szczepionki w miejscach, w których łatwiej wykryć guz oraz przeprowadzić ewentualną interwencję chirurgiczną - są to obwodowe części kończyn miednicznych (podudzie). Iniekcje należy wykonywać ściśle podskórnie, żeby wykryć zmiany patologiczne we wczesnej fazie.
"Kocie" odwiedziny tak się spodobały naszym najmłodszym czytelnikom, że kilka dni później dzieci wykonały wspaniałe prace plastyczne, których tematem była Kocilla i Redaktor.
Kastracja to ciągle temat kontrowersyjny i wzbudzający liczne emocje. Wielu miłośników kotów wie, że jest to często jedyny sposób na zmniejszenie liczby bezdomnych kotów. Przeciwnicy zaś obawiają się, iż wykastrowane zwierzę traci swoją osobowość; poza tym często popełniają błąd antropomorfizując prokreacyjne i seksualne zachowania zwierząt.
Klub Myszy Rasowych - Mice Club Poland jest aktywnie działającym stowarzyszeniem, które zorganizowało do tej pory cztery międzynarodowe wystawy oraz sześć pokazów przy okazji Międzynarodowej Wystawy Kotów Rasowych. Podczas pokazu zwiedzający mają możliwość zobaczenia wielu ras myszy. Jest to szczególnie atrakcyjne dla dzieci, które same proszą rodziców, aby mogły wziąć do rączki te piękne stworzenia. Myszy są oceniane przez "kocich sędziów" i zostaje wybrana najpiękniejsza mysz pokazu.
Po co w ogóle kastrować wolno żyjące koty?
Przede wszystkim po to, aby ograniczyć populację kotów wolno żyjących. Niechęć większości lokatorów do kotów żyjących w piwnicach uzasadniana jest zazwyczaj argumentem "jest ich za dużo i śmierdzą". Kastracja kotek to sposób na to, żeby kotów za dużo nie było, kastracja kocurów - żeby nie śmierdziało.
Zorganizowanie aż trzech wystaw w jeden długi weekend pozwoliło wielu wystawcom zamknąć ze swymi kotami tytuły w wyższych klasach wystawowych i bez wątpienia podniosło rangę tych wystaw. Tego typu "border show" mogłyby być organizowane także z innymi naszymi zagranicznymi sąsiadami.
Odpukuję, Dudusiowe zdrowie, umieszczone w tym bezpiecznie dużym ciele, ma się ostatnio dobrze, więc do lecznicy jeździmy bardzo rzadko. I całe szczęście, gdyż obawiam się, że aby podnieść kontenerek szczelnie wypełniony Dudusiem, musiałabym teraz skorzystać z pomocy dźwigu. Na wszelki wypadek poproszę kogoś o sprawdzenie w internecie, gdzie ponoć można kupić wszystko, po ile "chodzą" te urządzenia.
Niewątpliwie ważnym newsem jest ratyfikacja patronatu FIFe nad jej polskim przedstawicielem "Felis Polonia" (gratuluję!), a także wstępne uznanie dwu nowych ras bezwłosych kotów: peterbolda i dońskiego sfinksa.
Ania Wilczek opisuje w tym numerze całoroczną wolierę dla kotów, zapewne dla wielu z nas pozostanie ona jedynie w sferze marzeń, ale i tak miło poczytać, jak pięknie mogą żyć koty.
Główną atrakcją Festiwalu był niewątpliwie pokaz kotów. W eleganckim budynku nowoczesnego centrum handlowego można było podziwiać ponad 150 kotów różnych ras, które przybyły tu, wraz ze swymi opiekunami, z całej Polski, a nawet ze Słowacji. Hole "Galerii Łódzkiej" pękały w szwach, chętnych, którzy chcieli z bliska popatrzeć na piękne zwierzęta, było tylu, że czasami trudno było dopchać się do wystawowych klatek.
Targi zoologiczne połączone z wystawą kotów po raz kolejny stały się wielką imprezą dla całej stolicy, odwiedzaną tłumnie przez rodziny z dziećmi.
W dniach 9-11 września Hala Iase we Wrocławiu zamieniła się w przyrodnicze królestwo. Wszystko za sprawą odbywających się tam IV Międzynarodowych Targów MARKET ZOO-BOTANICA oraz Ogólnopolskiemu Salonowi Ogrodniczemu "Ogród Twoich Marzeń".
Nie zostawiajmy włączonych lampek choinkowych podczas naszej nieobecności. Dla swędzących ząbków naszego kociaka kabel elektryczny to okazja "do upolowania" i o poparzenie prądem wtedy nietrudno.
Podobnie jest ze świeczkami, ustawmy je tak, by kot nie mógł ich strącić. Nie chcemy przecież przerwać śpiewania kolęd i wzywać straży pożarnej do palącego się mieszkania.
Kocięta za dnia nie wyróżniają się niczym szczególnym. Jednak w ciemnościach, gdy włączy się żarówki emitujące światło ultrafiloletowe, ich futerko nabiera pomarańczowego blasku. Jest to wynik modyfikacji DNA kotów. Po co ten eksperyment? Koreańscy naukowcy twierdzą, że umiejętność klonowania kotów ze zmienionymi genami pomoże w prowadzeniu badań nad chorobami genetycznymi. Zapewniają jednocześnie, że modyfikacja DNA nie wpłynęła ujemnie na zdrowie kotów i "świecące" angory czują się świetnie.
Tytuł DVM uhonoruje koty popularnych ras i odmian barwnych. Przypominamy, że by BiV mógł być przyznany, w danej rasie, kolorze lub grupie barwnej muszą znaleźć się co najmniej 3 koty.
Wszystkim kotom startującym w konkursach piękności życzymy powodzenia.
W Stanach Zjednoczonych już od czterech lat działa Meow TV - koci kanał telewizyjny. Czy stacja o takim profilu ma szansę przetrwać na rynku? Okazuje się, że tak!
Zapraszamy do udziału w kolejnej edycji przeglądu, planowanej na 2008 rok. Można już pisać scenariusze, organizować castingi i kręcić nowe filmowe opowieści. Lub przejrzeć bogate rodzinne zbiory - w przeglądzie panuje dowolność technik i pomysłów, z wyjątkiem czasu nagrania, ograniczonego do 5 minut. Wszelkich informacji udziela Cat Club Sopot, 81-824 Sopot, ul. Armii Krajowej 94, www. catclub-sopot.pl, tel. 510 256 732.
Już po raz drugi lubelska Fundacja Felis przyznała dyplomy i statuetki SuperFelis osobom, które w sposób znaczący wsparły działalność fundacji w 2006 roku. Każdego roku założycielka fundacji - nasza koleżanka z forum.miau.pl - Kasia Drelich dziękuje tym, którzy pomogli jej przez ostatnich 12 miesięcy.
Targi skupiły najbardziej liczących się producentów i wystawców z kraju i zagranicy. Bogata oferta dawała szansę zapoznania się z nowościami i możliwość wypróbowania niektórych. Asortyment dla naszych ulubieńców, zaczynając od karm i żwirków, a kończąc na piórkach i wstążeczkach, zaspokajał nawet najbardziej wyszukane potrzeby. Ogromne zainteresowanie wzbudzało stoisko forum MIAU, na którym goście mogli obejrzeć galerię zdjęć uratowanych przez forumowiczów kotów.
10 i 11 września targi już po raz czwarty gościły Międzynarodową Wystawę Kotów Rasowych. Była to jednocześnie pierwsza wystawa pod patronatem Felis Polonia (nowej organizacji felinologicznej powstałej na gruncie Stowarzyszenia Hodowców Kotów Rasowych w Polsce). Felis Polonia jest federacją stowarzyszeń, i właśnie jedno z nich - Cat Club Łódź było organizatorem wystawy.
Wiosenna pogoda sprawia, że trudno oprzeć się pokusie otworzenia na oścież okna czy drzwi balkonu. Ciesząc się świeżym powietrzem i wpadającymi promieniami słońca, nie zapominajmy jednak o bezpieczeństwie naszych kotów.
Upadek z dużej wysokości może skończyć się bowiem dla naszego ulubieńca śmiercią lub trwałym kalectwem. Tylko w przysłowiu kot zawsze spada na cztery łapy.
Fundacja dla Zwierząt "Animalia" została założona w 2005 r. w Poznaniu przez kilkoro ludzi, których połączyła chęć pomocy bezdomnym zwierzętom. Oficjalnie rozpoczęła działalność w styczniu 2006 roku. Za cele statutowe postawiła sobie przede wszystkim działalność na rzecz humanitarnego traktowania zwierząt oraz wszelką formę pomocy bezdomnym kotom i psom.
Przewiduję obopólne korzyści. Ja przestałabym się spóźniać, a telefonia nic by nie straciła. Mogę zagwarantować, że z autobusu dzwoniłabym do sąsiadów, mających nieszczęście posiadania moich zapasowych kluczy, z prośbą, aby sprawdzili, czy zamknęłam okna, czy zamknęłam szuflady, czy zamknęłam Nówkę... Spoko.
Thomas Graves, specjalista ds. kotów, a zarazem szef Instytutu Medycyny Małych Zwierząt z College'u Medycyny Weterynaryjnej University of Illinois, twierdzi: "Nie zebrano dotąd dowodów na to, iż koty potrafią wyczuwać śmierć. To sprawy trudne do zbadania". Graves nie ma jednak w tej kwestii żadnych wątpliwości. "Myślę, że koty i psy wyczuwają rzeczy niedostępne naszym zmysłom" - dodaje.
Wykastrowany kocur przez pewien czas jeszcze ma hormony we krwi, więc żaden inny kot nie zauważa, że czegoś mu ubyło. Wśród kilkuletnich kocurów, mimo kastracji, często utrzymuje się nawyk znaczenia (tyle że zapach jest dużo łagodniejszy). Jeśli boimy się zmiany statusu kocura, zacznijmy kastracje od najsilniejszych kocurów, od "przywódców", którym żaden młokos nie zagrozi niezależnie od tego, co mają (lub nie) pod ogonem.
Wszystkim zwycięzcom gratulujemy wygranych i życzymy dalszych sukcesów, a organizatorom wytrwałości w organizacji kolejnych wspaniałych kocich imprez!
W dniach 7-9 września w warszawskim Pałacu Kultury i Nauki odbyły się VI Międzynarodowe Targi Zoologiczne ZOOMARKET 2007. Targi wpisały się już na dobre w harmonogram wrześniowych imprez w stolicy i jak co roku przyciągnęły rzesze miłośników zwierząt. Wśród patronów medialnych ZooMarketu nie zabrakło miesięcznika KOT.
Sztuka posługiwania się słowem to wielki talent. Posługując się nim z szermierczą precyzją i taneczną lekkością, można grać na barwnych strunach duszy. T. S. Eliot najpiękniej spośród dawnych mistrzów słowa opowiadał o kotach. Każdy, kto kocha koty i słowo, powinien nie tylko przeczytać artykuł Moniki Ulatowskiej o Eliocie, lecz także zatopić się w jego poezję.
19 maja miała miejsce aukcja wystawionych rysunków, a cały dochód ze sprzedaży przeznaczono na pomoc krzywdzonym i bezdomnym zwierzakom. Na zakończenie zacytuję fragment tekstu z katalogu: "Niech ta szczególna wystawa przypomina nam, że możemy się w pełni rozwijać i być szczęśliwi jedynie w harmonijnym współżyciu z przyrodą.
Duża hala "Slavia" pomieściła bez problemu ponad 300 kotów. Było przestronnie, panowała spokojna, sympatyczna atmosfera. Mankamentem był jedynie brak krzeseł.
Z Polski przyjechało 20 kotów różnych ras: 1 egzotyczny, 1 syberyjski, 2 ragdolle, 2 rosyjskie niebieskie, 3 brytyjskie, 3 maine-coony, 3 perskie oraz 5 norweskich leśnych.
Uczestnicy spotkania mieli okazję zapoznać się z wieloma interesującymi nowinami dotyczącymi karm i zdrowia kotów, ale przede wszystkim mogli spotkać się w międzynarodowym gronie, gdzie nie miały znaczenia układy federacyjno-polityczne.
To było bardzo pożyteczne spotkanie dla wszystkich, których obchodzi los kotów. Cieszy fakt, że Royal Canin tak bardzo dba o koty i chce dzielić się swą wiedzą i doświadczeniem z ich miłośnikami.
Na prośbę czytelników zaczynamy cykl artykułów o wystawach. Będę starał się przekazać w nich zarówno najświeższe informacje skierowane do osób wtajemniczonych w wystawowe niuanse, jak i zupełnie podstawowe wiadomości dla wystawowych nowicjuszy. Mam nadzieję, że uda mi się sprostać oczekiwaniom czytelników.
Serdecznie zapraszam na obchody Światowego Dnia Kota do Łodzi i, jak zawsze, życzę miłej lektury.
Wywiad z księdzem Janem Twardowskim, który ukazał się w KOCIE nr 4/2005 był ostatnim, jakiego poeta udzielił. Po jego śmierci koty zostały bez dachu nad głową, klasztor już ich nie chciał. Akcja adopcyjna kotów księdza Twardowskiego nie pozostała bez echa. Maryla Weiss opisuje ją w relacji Skarpetka nie śpi już na klęczniku.
Krzysztof Skiba ze swadą i dowcipem poprowadził licytacje, z których dochód został przeznaczony na pomoc bezdomnym kotom. Najwyższą cenę osiągnęła figurka czarnego kota z porcelany przekazana na ten cel przez parę prezydencką, Marię i Lecha Kaczyńskich. Oprócz tego zlicytowano figurkę z gliny wykonaną przez Natalkę Rogalską, najmłodszą (10 lat) zarejestrowaną karmicielkę kotów Polsce, oraz kalendarz ze zdjęciami kotów ze schroniska "Na Paluchu", autorstwa Małgorzaty Niedziółki.
Napisane świetnym piórem, pełne zaangażowania są artykuły, publikującego po raz pierwszy w KOCIE, dziennikarza "Angory" - Wojciecha Andrzejewskiego. "Krwawy sport" mówi nie tylko o okrucieństwie, ale także o niebywałej dziurze w polskim prawie. Będziemy czynić starania, by zainteresować tym tematem ludzi odpowiedzialnych za tworzenie prawa w naszym kraju. Jesteśmy otwarci na wszelkie sugestie i podpowiedzi, jak zakazać handlu bronią w Polsce.
Przystąpiłam więc do pisania programu w imieniu swojego kota, który akurat był bardzo zabiegany (leżąc, co prawda, ale nie łapmy się za słówka):
1. Każdy kot ma prawo do samostanowienia. Jeżeli zatem postanowi zamieszkać z którymś z obywateli, obywatel ma obowiązek przyjąć tę decyzję z szaloną radością i obłąkańczym entuzjazmem.
Fundacja Viva! - Akcja dla Zwierząt ul. Kopernika 6/8, 00-367 Warszawa 49 1370 1109 0000 1706 4838 7303 z dopiskiem: Koty z Korabiewic.
Wszystkich, którzy chcieliby wysłać paczkę lub zdecydowaliby się na adopcję któregoś z korabiewickich kotów, prosimy o kontakt z redakcją.
Przekazanie 1% podatku nie jest ani darowizną, ani ulgą - to część pieniędzy, które winni jesteśmy państwu. Możliwość samodzielnego zadecydowania o tym, do kogo one trafią jest, ze społecznego punktu widzenia, przejawem demokracji bezpośredniej. Nie bójmy się więc korzystać z przysługujących nam praw i włączmy się czynnie w rozdzielanie środków publicznych. Wybierzmy tych, którym chcemy pomóc. Wybierzmy bliskich naszemu sercu. Pamiętajmy, że aby napełnić miseczkę głodnego kota, wystarczy złotówka.
Kwietniowy KOT jest także wielobarwny, nawet w niebiesko-szarych koratach doszukać się można wielu odcieni srebra. Przedstawiamy dziś rasę niezwykle rzadką, niehodowaną w Polsce. Tajskie koraty skradły serce mojej przyjaciółce Donatelli Mastrangelo z Włoch, która specjalnie dla Czytelników KOTA napisała bardzo ciekawą i wyjątkową monografię tej rasy. Muszę dodać, że jest to jedyna tak obszerna publikacja dotycząca koratów, jaka ukazała się na świecie. Mam nadzieję, że Was zainteresuje.
Podczas targów odbyła się również wystawa zdjęć nagrodzonych w konkursie fotograficznym "Mój pupil". W kategorii "Kot" pierwsze miejsce zajęła Kinga Laskowska z Boguszyc, drugie - Magdalena Kania z Kunowa, a trzecie - Jolanta Bromer z Pietraszowa.
Wystawcom i zwiedzającym bardzo podobała się atmosfera panująca na targach oraz fakt, iż tegoroczna impreza odwiedzona została przez blisko 2 tys. osób więcej niż poprzednia.
Słynny kot Humphrey nie żyje - tę wiadomość oficjalnie potwierdził rzecznik Downing Street. W 1989 roku Humphrey zaczął pracować w rezydencji premierów Wielkiej Brytanii w charakterze niezłomnego pogromcy myszy i szczurów. Ponoć znalazł go i przyniósł jeden z urzędników. Ten biało-czarny kocur zdobył szturmem serca pracowników Downing Street, a z czasem jego sława rozprzestrzeniła się na cały kraj.
Bardzo dziękuję za ogromne zainteresowanie naszymi konkursami. Przychodzi do redakcji masa maili, kartek i listów z odpowiedziami na zagadki i konkursy, głosy w plebiscycie na "Kociarza Roku" czy też plastyczne prace najmłodszych czytelników KOTA. Dziękuję także w imieniu własnym i redakcji za wszystkie świąteczno-noworoczne życzenia!
W Fundacji można też uzyskać wyczerpujące informacje na temat fachowej opieki nad kotami domowymi.
"Koci Pazur" jest organizacją charytatywną, działającą pod nadzorem ministra ochrony środowiska, w oparciu o pracę społeczną fundatorów i wolontariuszy. Darowizny przekazane na jej rzecz podlegają odpisowi podatkowemu.
Forum jednoczy ludzi, umożliwia działanie realne. Może właśnie dlatego działa, iż żywe stworzenie, którym zajmuje się człowiek, zmienia go i pozwala funkcjonować ponad podziałami?
Zapraszamy na forum, gdzie "człowiek" brzmi dumnie. Gdzie człowiek - silniejszy i mądrzejszy - zajmuje się bracią mniejszą. Miejsce, gdzie internet dotyka realności i... daje przyjaźń.
Grudniowe dni są krótkie i szare. Pogańskie zwyczaje zapalania światełek przerodziły się we wspaniałe festyny światła w szaleńcze przedświąteczne dni. W pogoni za prezentami przystańmy czasami choć na chwil kilka, zobaczmy lśniące oczy zziębniętego kota. Otwórzmy piwniczne okienko, wystawmy miskę strawy. by gdy zaświeci wigilijna gwiazdka, nasz bezdomny mruczący sąsiad mógł głośno i wyraźnie powiedzieć o nas, ludziach, choćby kilka pięknych słów.
Dziś, Drodzy Czytelnicy, trzymacie w ręku nowy, zupełnie odmieniony numer KOTA. Mamy nadzieję, że nasze nowe logo i odświeżona szata graficzna przypadną Wam do gustu.
Zapraszamy Was wszystkich serdecznie na nasz urodzinowy tort, który zostanie podany 13 maja, podczas Międzynarodowej Wystawy Kotów Rasowych w Łodzi. Przyjdźcie, aby świętować razem z nami. i 350 obecnymi na wystawie kotami.
Gdy usłyszały niesamowitą historię Redaktora, który jeszcze nie tak dawno był bezdomny (pisaliśmy o tym w nr 3 KOTA), były bardzo wzruszone. Redaktor, który jest kotem zupełnie bezstresowym, głośno mruczał, przechadzał się wytwornie po klasie, kilka razy nawet udało mu się zabrać głośno głos w dyskusji. Natomiast Kocilla nie szczędziła dzieciakom uścisków. Na zakończenie były wspólne pamiątkowe zdjęcia i oglądanie ostatniego numeru KOTA.
Specjalnie na Państwa życzenie artykuł o kociej białaczce napisał doktor Jarosław Balcerak. Dziękujemy za wszystkie Państwa listy i wspomnienia z wakacji, dziękujemy za kartki pocztowe z różnych rejonów świata. Cieszę się, że coraz częściej w wakacyjnych podróżach towarzyszy Państwu Wasz Kot i KOT, miesięcznik, który już stał się dla wielu z Was takim przyjacielem, jakim jedynie Kot być potrafi.
Miłej lektury.
Jeżeli kochacie Wasze koty, zadajcie sobie trochę trudu i zadbajcie o ich bezpieczeństwo, zamiast po fakcie płakać, patrząc na cierpienie, lub rozpaczać po stracie. Bo nawet nie śmiałabym pomyśleć, że wśród miłośników kotów są i tacy, którym los ich zwierzaka jest obojętny.
Dopóki istnieją ptaki i muchy, plastikowe i blaszane parapety oraz wysokie piętra, żaden kot przy otwartym oknie nie jest bezpieczny.
Bez wątpienia najważniejszą dla nas informacją jest przyjęcie Polskiej Federacji Felinologicznej "Felis Polonia" (FPL) na pełnoprawnego członka FIFe. Po dwuletniej przerwie spowodowanej wyrzuceniem SHKRP ze struktur tej federacji, Polska na powrót jest jej członkiem, powiększając tym samym rodzinę krajów należących do FIFe do czterdziestu dwu.
Zabawne wydawać się mogło to, że obok hebrajskiego, wszystkie zapowiedzi i komunikaty ogłaszano także w języku rosyjskim, ale po ostatniej fali emigracji ponad miliona Żydów z Rosji do Izraela, ponad trzy czwarte członków klubu AMIL mówi po rosyjsku.
Mimo dochodzących do 40 stopni upałów koty były w dość dobrej kondycji, czemu nie można się specjalnie dziwić, gdyż w prawie każdym pomieszczeniu w Izraelu działa klimatyzacja.
Duduś jest ulubieńcem mężczyzn. Ochoczo prezentuje swoje psie zachowania, czym zjednuje ich sobie bez reszty. Kocha aportować zabawkę lub zwykłą kulkę z papieru i jest w tym sporcie niezmordowany. Na nic zdają się próby odwrócenia jego uwagi, bo przecież chciałoby się na przykład wypić z gościem kawę. Nic z tego. Duduś wymusza rzucanie, dopominając się o nie przeraźliwym miauczeniem.
Nie zdążyłam jeszcze doprowadzić mieszkania do ładu po rządach Mini, która zrobiła w nim maksi bałagan, kiedy na horyzoncie za sprawą pani Joasi pojawił się czarny jak smoła Dratewka. Dratewkę pani Joasia wyrwała z bestialskich łap pewnego szewca, którego niech piekło pochłonie.
Spośród licznych kocich indywidualności, które przewinęły się przez mój dom, z całą pewnością można by wyłuskać paru rozbójników, kilku wichrzycieli i ze dwie terrorystki. Lecz ich wyczyny, w porównaniu z repertuarem don Giovanniego, jawią mi się teraz zdecydowanie mizernie. Ten facet jest kocim przykładem Zespołu Nadpobudliwości Ruchowej z bezpośrednim łączem do ekspansywnego myślenia. Owocuje to eksplozją pomysłów i niespożytą energią niezbędną do ich realizacji.
1. Kociarz Roku 2007 - kategoria: OSOBA (która zasłużyła się w pomocy i promocji kotów).
2. Kociarz Roku 2007 - kategoria: FIRMA lub INSTYTUCJA (np. lecznice, producenci karm i akcesoriów dla zwierząt, sklepy i hurtownie oraz inne firmy, które poświęcają swój czas i środki na pomoc kotom).
Na amerykańskim rynku akcesoriów dla zwierząt czekają klientów jeszcze inne niespodzianki. Możemy nabyć na przykład urządzenie do zdalnej opieki nad naszymi ulubieńcami. Jeśli mamy komputer z odpowiednim programem, z każdego miejsca na ziemi możemy wydzielać kotu karmę, spowodować samooczyszczenie się kuwet i podglądać na ekranie, co akurat robi nasz kot. Jednak nawet najwymyślniejsze urządzenie nie zastąpi nam przyjemności przebywania z kotem i dotyku jego miękkiego futerka. I całe szczęście.
W rodowodach kotów wystawianych przez FPL wpisywane są numery czipów rodziców kociaka, a jego numer można po zaczipowaniu przesłać do centralnej bazy rodowodowej, gdzie wpisany zostanie do systemu. Bank danych w biurze rodowodowym FPL umożliwia odnalezienie dokumentacji kota po numerze jego czipu (www.felispolonia.pl) Federacja "Felis Polonia" współpracuje z Towarzystwem Rejestracji i Identyfikacji Zwierząt (www.identyfikacja.pl), które jest członkiem międzynarodowej organizacji Euro Pet Net (www.europetnet.com)
Gdy KOT usiadł na ławeczce Juliana Tuwima, poeta nie krył zdziwienia z tego niecodziennego spotkania. KOT odwiedził także zaprzyjaźnione biuro LOT-u, by uzyskać najświeższe informacje na temat podróżowania kotów samolotami.
Przed Międzynarodową Wystawą Kotów Rasowych w Pruszkowie nasz KOT, by nie odstawać urodą od swych rasowych braci, udał się do jednego z najsłynniejszych salonów fryzur "Studia Urody 101", gdzie uczesano go "na championa".
Przypominamy nominowanych do tego tytułu:
Forum MIAU i Rafał Lewandowski - Rafał Lewandowski jest założycielem i administratorem internetowego forum MIAU, na którym spotykają się setki miłośników kotów, aby wymieniać się wiedzą i doświadczeniami. Dzięki MIAU udało się uratować życie wielu kotom, tylko w 2005 roku ponad 900 kotów znalazło nowe domy za pośrednictwem forum.
Niestety nie wszystkie niechciane kocięta uda się uratować. W tym roku w naszym mieście, Łodzi wprowadzono program zapobiegania bezdomności zwierząt, o którym szerzej piszemy w tym numerze KOTA. W innych miastach Polski również istnieją takie programy, jednak by ich realizacja mogła zakończyć się sukcesem, potrzebne jest zrozumienie problemu, edukacja i pomoc zarówno ze strony karmicielek, jak i nas - mieszkańców miast i wsi.
Pozostałe kraje Unii Europejskiej wymagają w przypadku wścieklizny tylko szczepienia przeciwko wściekliźnie (omówionego wcześniej).
Kot wyjeżdżający do Finlandii musi być dodatkowo odrobaczony na 30 dni przed wyjazdem. Przy wyjeździe do Wielkiej Brytanii, Irlandii czy na Maltę zwierzę musi być odrobaczone i trzeba mu podać środki przeciwkleszczowe na 24-48 godzin przed wyjazdem.
Szwecja wymaga także odrobaczenia kota na 10 dni przed wyjazdem.
W dniach 30 września i 1 października w Lublinie odbyła się I i II Międzynarodowa Wystawa Kotów Rasowych zorganizowana przez Lubelski Klub Kota Rasowego pod patronatem "Felis Polonia" (FIFe). Była to pierwsza wystawa organizowana w tym mieście przez ten klub. Szczególne uznanie wystawców i zwiedzających wzbudził wybór miejsca wystawy - przestronnej, nowoczesnej hali Międzynarodowych Targów Lubelskich.
Anaida, Don Flemming, Bibiś, Waśka, Tolerant, Dyziek, Pankot, Redakcja, Gacek, Miauelek... i sporo innych.
Wybór imienia jest niezwykle ważny i, jak widać, bardzo trudny. Najbardziej przypadło nam do gustu imię zaproponowane w mailu, który poniżej przytaczamy:
Witamy serdecznie :)
Po rodzinnej naradzie :) i stwierdzeniu jednogłośnie, że nasz KOT to:
1. Kobieta!
2. Z klasą!!!
3. Na bank: Dama!
