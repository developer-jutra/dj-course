Ustawa ta nie precyzowała pojęcia "dochodu", odwołując się w tej kwestii do przepisów o zaopatrzeniu emerytalnym pracowników i ich rodzin. Nowelizacja ustawy o zaopatrzeniu emerytalnym żołnierzy zawodowych dokonała zmiany zasad rozliczania emerytur i rent za rok 2000, nakazując rozliczanie nie według osiągniętych rzeczywistych dochodów, ale według wszystkich przychodów brutto.
