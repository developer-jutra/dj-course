Kubiewowej znowu zaszkliły się oczy.
– Może lepiej napisać „zagon” zamiast „morga”? – Spojrzała pytająco na męża, ale zbył ją milczeniem.
Kubiew zamyślił się i po chwili skinął potakująco w stronę żony, na co ona posłusznie wygrzebała z portmonetki osiem pięćdziesiąt.
– A popiół z fajerki może być? – upewniał się gospodarz, wystukując z lufki zażółconego peta.
I szedłem przez te stygnące odchody coraz bardziej markotny, a przygnębienia przybywało mi z każdym krokiem. Zaczynałem rozumieć, że radość z własnego rozumu też może być ograniczona. Co zrobiłem dla moich Hermańców, które rozpadają się nam teraz jak niełatana stodoła Gawrysia?
– Od razu wiedziałem, że ona nie wyrwałaby takiego eleganta. – Edek wydął z pogardą wargi, a ja natychmiast pożałowałem, że to tylko kuzyn. O ileż ciekawiej rozwijałaby się nasza znajomość, gdyby jakiś elegant próbował stanąć na drodze naszych uczuć. Ale trudno, lepszy kuzyn niż nikt.
– Mów, co chcesz, kuzyn jednak eksportowy – broniłem obcego faceta przed całkowitą pogardą Edka.
Matkę zdumiewało, że po jej drobiazgowych wywodach padało pytanie, na które przed chwilą sama odpowiedziała.
– Przecież właśnie o tym mówiłam – załamywała ręce, zdumiona.
– No, tak. Rzeczywiście – reflektował się ojciec i pochylał się nad papierem, kreśląc zarys nowego pomnika.
Szedłem do biblioteki, rozmyślając o fenomenie suczego biznesu. Szedłem i myślałem o głupocie Gośki, która, jak twierdzi Edek, siedzi na walizkach i czeka, kiedy ją, jak tego nieszczęsnego szczeniaka, zabiorą do Warszawy.
Jeżeli w stolicy panuje moda na brzydotę, kalkulowałem sobie, to nie Gośka powinna siedzieć na walizkach. Jest u nas kilka nieprzyzwoicie brzydkich panien, co by się tam znacznie lepiej sprzedały.
– Jakim konkretnie? – nie dawał mi spokoju.
– Trudno przed eksperymentem powiedzieć. Załóżmy, że jesteś złośnik i awanturnik. To po maglu Rocha schodzisz do wsi spokojny i zrównoważony jak... jak...
– No właśnie – zasępił się Janczak. – W Hermańcach nikogo takiego nie ma.
– To będziesz pierwszy – szepnąłem. – Miło jest być kimś wyjątkowym...
I kiedy podszedłem już do werandy, na tyle blisko, że słychać było śmiech Jagody, uznałem, że nie powinienem jej w tym śmiechu przeszkadzać. Ani dziś, ani jutro.
Niech się raduje – myślałem, szybko wycofując się do furtki. – Niech sobie spokojnie u nas, w Hermańcach, wypoczywa. Przyzwoitość każe szanować gości i ja właśnie w ten elegancki sposób uszanuję Jagodowe wakacje.
– Popatrz sobie teraz na tę swoją Dolinę Majtek – w głosie Rocha zadrgała kpina. Nie pierwszy raz wychodziłem od niego trochę wystraszony, że potrafi się jednak dobrać do naszych najskrytszych marzeń i jeszcze uczynić je powodem nagłego zawstydzenia.
– Nie znoszę Doliny Majtek – skłamałem szarmancko i z niewyraźnym uśmiechem opuściłem gabinet.
