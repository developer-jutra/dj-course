KRRiTV podkreśla, że dziennikarze nie mogą łączyć swoich powinności zawodowych z bezpośrednim zaangażowaniem się w kampanię wyborczą po stronie któregokolwiek z kandydatów. Rada uznała również, że konieczne jest, by wszyscy kandydaci mieli zagwarantowane równe szanse, by jednakowo pokazywano ich działania, przybliżano ich programy wyborcze, które powinny być "poddawane profesjonalnemu omówieniu i rzetelnej analizie".
