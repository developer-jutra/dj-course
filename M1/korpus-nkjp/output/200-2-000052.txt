- Zastanawiam się, dlaczego pan chciał popełnić samobójstwo, drogi panie inżynierze?
Gospodarz żachnął się.
- Ej, psycholog! Opowiedz takiemu anegdotkę, a dopatrzy się licho wie czego.
- Pamięta pan? Głęboką noc. Prószył śnieg. Dzwoniły dzwoneczki u sań. A diabeł siedział w panu.
Gospodarz milczał opuściwszy powieki, jakby się lękał zdradzić spojrzeniem.
- Położył pan nagan na stole, a w bębenku był jeden nabój.
- Nie poznaje pan? A sztukę mięsa z kwiatkiem w "Europejskiej" pamięta pan?
- Czyżby... pani Ziuta?! - zawołał. - Dalibóg to pani!... Tak bardzo pani schudła, że poznać trudno.
Padli sobie w objęcia. Ziuta uściskała go i ucałowała w oba policzki.
- A to się pan uchował! Co się z panem działo?
- Daj żyć, dziewczyno, tego nie mówię. Ale tak się nasz naród rozprasza... Toż my jak Żydowiny jakieś wędrujemy coraz dalej i dalej... Wczoraj Jurek mi powiada, że stąd do kraju będzie blisko pięć tysięcy kilometrów. Wyobrażasz sobie, pięć tysięcy! A teraz płyniemy jeszcze dalej... Z czego mam się cieszyć, że kości rozsiejemy po świecie? Niedobry nam los przez Boga został przeznaczony.
- Parowozu nie ma. I nie będzie. Ewakuujcie się na drugą stronę rzeki.
- Kiedy właśnie stamtąd idzie pożar!
- To siedźcie spokojnie na swoim brzegu i nie kręćcie głowy! Pożar nie zmoże rzeki.
- Dobrze wam gadać, jedrieni babuszki! Gdybyście tu byli... - z wściekłością cisnął słuchawkę na widełki.
- Do Buzułuku?
- Och, nie. Jesteśmy teraz na południu. Jeszcze zimą przerzucono nas z Buzułuku, Tockoje i Tatiszczewa, całe wojsko do Uzbekistanu. Mój pułk kwateruje w Jangi-Julu pod Taszkientem, gdzie sztab główny z generałem Andersem, który dowodzi całą armią... A jak wam tutaj? Pracujecie na budowie? Pani męża dobrze z Grodna pamiętam - zwrócił się do Jaśki. - Odnalazł się?
- Synku, ale mi ciebie zabiją!
Stach patrzył na nią, dziwnie postarzałą, z załzawionymi oczami, pobladłą twarzą, którą znał tak dobrze, patrzył wstrząśnięty tym okrzykiem. Nieprzyjemny dreszcz przebiegł mu po grzbiecie. Stali wśród namiotów, w których krzątali się nadwołżańscy Niemcy, zruszczeni po wiekach. Ten jej okrzyk zwrócił ich uwagę, choć tamci ludzie niekoniecznie musieli go zrozumieć. Stach objął ją ramieniem i poprowadził z wolna.
