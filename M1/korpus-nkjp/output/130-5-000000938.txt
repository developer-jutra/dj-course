Wczoraj, 22 bm. Sąd Wojewódzki w Zamościu oddalił wniosek Kazimierza Pacuły ze Stefankowic, ubiegającego się o miliardowe odszkodowanie za 19 miesięcy niesłusznego aresztu. K. Pacuła został aresztowany w 1994 r., jako podejrzany o zgwałcenie i zamordowanie swojej sąsiadki. Po upływie dziewiętnastu miesięcy sąd uznał, że dowody przeciwko Pacule są niewystarczające i uniewinnił go.
