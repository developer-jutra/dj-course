W niedzielę o świcie funkcjonariusze Scotland Yardu przeprowadzili nalot na opustoszałą fabrykę guzików w południowo-wschodnim Londynie. Jest ona ponoć bazą anarchistów, a na jej terenie odbywały się treningi dla aktywistów anarchistycznych, przygotowujących się do wywołania 1 maja w stolicy demonstracji i zamieszek. Fabrykę zaplombowano, konfiskując także podejrzane materiały.
