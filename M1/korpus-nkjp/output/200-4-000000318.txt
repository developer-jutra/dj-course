W pierwszym rzędzie, na honorowych miejscach siedzieli Dyrektor cyrku, Dyrektor zoo i... Opiekun. Siedzieli i bili brawo.
Puzon zrozumiał, że oto nadszedł koniec przedstawienia. Przedstawienia, w którym razem z Torbą zagrali, jak widać, główne role.
Tego było dla niego za dużo.
Puzon zachwiał się, a potem tracąc na chwilę przytomność, wylądował na deskach areny. Publiczność oszalała z radości...
W tym właśnie momencie, wypowiadając te słowa, zrobił pierwszy krok do swojej, przebiegle zaplanowanej, wielkiej kariery.
Nie przypuszczał jednak, że ten pierwszy krok może okazać się ostatnim...
Pawilon słoni po brzegi wypełniony był snem. Tak jak całe zoo o tej porze.
Kierowca nie zdążył odpowiedzieć, bo w tym momencie na ulicę wtargnęło dwoje przechodniów. Właściwie nie wtargnęło, tylko przy zielonym świetle dla pieszych weszło na pasy. Ale kierowca zajęty był rozmową i nie miał czasu zwracać uwagi na takie drobiazgi jak kolor świateł. Samochód ostro zahamował, a kierowca wychylił się przez okno.
Nawet nie spodziewali się, w jak wielkim byli błędzie.
Szli powoli przed siebie. Torba ze wzrokiem wbitym w chodnik, nic nie mówiąc. Właściwie to chętnie by coś powiedział, ale od paru minut Puzon bez sekundy przerwy suszył mu głowę, nie dopuszczając do głosu. Dokładnie zanalizował zachowanie Torby, a wnioski, jakie z tego wypływały, nie były zachwycające.
W całym zoo tylko kilka osób nie przejawiało zainteresowania tym zdarzeniem.
Jedną z nich był Dyrektor, który przez szparę w żaluzji okna swojego gabinetu od kilku minut z uwagą obserwował teren ogrodu. Szkła potężnej wojskowej lornetki tkwiącej w dłoniach Dyrektora wycelowane były na wybieg dla słoni.
Drzwi zamknęły się.
Puzon odetchnął z ulgą, odwrócił się i zobaczył coś, co spowodowało, że jego trąba pokryła się gęsią skórką.
Torby w tramwaju nie było. Czyżby został na przystanku? Jeśli tak, to trzeba będzie po niego wrócić. Łatwo powiedzieć: wrócić. Tramwaj gnał coraz prędzej.
Spokojne oddechy, chrapania, przewracania się z boku na bok - te odgłosy snuły się po alejkach ogrodu i wypełniały jego każdą wolną przestrzeń. Miasto, ze swoimi przepełnionymi wiecznym szumem i hałasem ulicami, chodnikami i domami, odpływało gdzieś daleko i nic nie zakłócało spokoju szybujących po sennych krajobrazach zwierzaków.
To ranne uśpienie przeciął nagle dźwięk kroków.
Puzon otworzył oczy i zaczął nasłuchiwać.
