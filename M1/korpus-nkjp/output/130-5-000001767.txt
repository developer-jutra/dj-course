Również wczoraj ogień całkowicie strawił drewniany domek jednorodzinny stojący przy ul. Mrągowskiej w podbydgoskim Myślęcinku. W momencie wybuchu pożaru w budynku nie było nikogo z domowników. Jak nas poinformował oficer dyżurny KW PSP w Bydgoszczy, w budynku spłonęły najprawdopodobniej dwa psy. Trwa ustalanie przyczyn wybuchu ognia, prawdopodobnie było to jednak zwarcie instalacji elektrycznej.
