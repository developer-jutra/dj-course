Sala konferencyjna, w której odbywają się posiedzenia Rady Miejskiej w Mińsku Mazowieckim, jest własnością Urzędu Rejonowego. Na czas remontu zdjęto ze ścian godło, krzyż i święte obrazki. Po zakończeniu prac zapomniano o ponownym ich umieszczeniu. Trwało to kilka miesięcy. Sprawę braku "insygniów" zasygnalizował w interpelacji jeden z radnych. Burmistrz, Zbigniew Grzesiak, wyjaśnił, że są trudności w porozumieniu się z Urzędem Rejonowym.
Mieszkaniec Siedlec, wracając do domu, spotkał przy sklepie monopolowym trzech nieznajomych mężczyzn. Po krótkiej rozmowie i zakupieniu butelki wina czwórka mężczyzn udała się na pobliskie podwórko, aby opróżnić butelkę. Gdy po wypiciu trunku siedlczanin chciał opuścić towarzystwo, został prawdopodobnie uderzony w głowę i stracił przytomność. Ocknął się dopiero w szpitalu. Lekarze stwierdzili rozległe złamanie czaszki.
Na stanowisku ministerialnym zgodnie z zasadą ,,koszula bliższa ciału", poseł i wiceminister resortu łączności, M. Sawicki nie zapomniał o potrzebach telefonizacyjnych swojej gminy. Przeprowadzana sukcesywnie od 1996 roku telefonizacja została już zakończona w pierwszym etapie. W dziesięciu wsiach przybyło 424 nowych abonentów. - Tegoroczny plan inwestycyjny zakłada realizację drugiego etapu telefonizacji - wyjaśnia wójt K. Bohowicz.
- Impreza ta ma na celu propagowanie strzelectwa sportowego w naszym środowisku oraz jak największe wykorzystanie obiektów do tego przeznaczonych. Z różnych względów obiekty te często stoją bezużytecznie, niszczeją, a przecież tak niewiele trzeba, ażeby temu zapobiec - powiedział prezes Zarządu Rejonowego LOK w Węgrowie, Leszek Knap. - Chcemy również upowszechnić ten rodzaj sportu wśród osób niepełnosprawnych. Stąd też wziął się pomysł zorganizowania strzelnicy sportowej w Łukowie.
W części Pałacu od strony parku powstaną apartamenty gościnne z trzema sypialniami, pokojem stołowym i dużą łazienką. Obok znajdzie się część gastronomiczna z kawiarnią.
Skrzydło Pałacu od strony ulicy Piłsudskiego zostanie zajęte przez Pałac Ślubów - z salą ślubów o powierzchni stu metrów i nieco skromniejszą salą toastów. W tym samym miejscu będzie także Urząd Stanu Cywilnego.
Kochani! Spotykamy się nad Zalewem w sobotę. Weźcie ze sobą krzesełeczka, kocyki, kto chce być niezależny - niech weźmie grilla. Na miejscu do kupienia będą kiełbaski, piwo, pieczywo, napoje, itp. Parasolki raczej zostawcie w domu, bo wysłaliśmy specjalne zamówienie do zaklinaczy pogody w Kamerunie. Przez całą sobotę tamtejsi spece od wiatrów i słońca mają klepać zaklęcia o pogodę dla Siedlec.
Przed sądem stawiło się tylko 18 świadków. Wśród tych, którzy nie przyszli do sądu i nie usprawiedliwili swojej nieobecności znalazł się również wojewoda Z. Wielogórski. W takiej sytuacji pani prokurator postawiła wniosek, by zawiadomienie dla wojewody o kolejnym terminie rozprawy wysłać pod dwoma adresami - domowym i do Urzędu Wojewódzkiego. Sprawę ewentualnej kary dla wojewody za nie usprawiedliwione niestawiennictwo prokurator zostawiła w gestii sądu.
Sądzę, że jest bardzo dobrze przygotowany do pełnienia swojej obecnej funkcji. Jego doświadczenie niewątpliwie przydałoby się również w Sejmie. Uważam, iż kandydatura sekretarza gminy w Łukowie jest trafna i godna zastanowienia. W moim odczuciu głos oddany na Wiktora Osika jest dobrą inwestycją.
