Ponad 3100 złotych zebrali wolontariusze PCK podczas niedzielnego meczu żużlowego Unii Leszno z BGŻ SA Polonia Piła. Organizatorami kwesty byli PCK w Górze oraz gazeta "ABC" przy współpracy z leszczyńskim klubem żużlowym. Pieniądze będą wykorzystane na zakup ubrań i przyborów szkolnych dla siedmiorga dzieci powodzian z Sokolnik, które przebywają na wakacjach w Górze.
