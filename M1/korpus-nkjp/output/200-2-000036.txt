- Nie "złośliwy"? Więc dlaczego jest mi gorzej, coraz gorzej... Gorzej niż przed operacją!
- Nie wiem... Ale...
- Dosyć się napatrzyłam. Nie chcę! Po co mnie tak męczyli? Nic nie pamiętam, nic nie rozumiem.
- Ewa, posłuchaj, to na pewno minie...
- Nie chciałam tego wszystkiego. Chciałam umrzeć! Chcę umrzeć! Uśpijcie mnie. Jak psa!
Ale ona szamoce się, wyrywa. Powtarza: - Koniec, koniec - i nagle krzyczy:
- Czy muszę się przespać z innym, żebyś w to wreszcie uwierzył?!
Co?! Nigdy nie była tak ordynarna!
- Nie będziesz żałować? - pytam wściekły.
- Nie - histeryzuje. - Idź już. Idź.
- Nie musisz tego drugi raz powtarzać. Cześć!
- Chyba nie... Nie wiem...
Nic nie wie, cielęcina. Ale ma rację, lepiej Jędrkowi nic nie mówić. Dlaczego ja jestem dziewczyną? Chłopak to może rwać baby jak śliwki, i jest okay. A dziewczyna? Same nieszczęścia na jeden tapir.
Wracamy do pokoju. A oni znów trują o muzyce:
- Dla mnie Dinu Lipatti...
- Michelangeli!
Ach, Ewo!
Wszyscy patrzą na Ewę, a ona nagle chwieje się, blednie i chwyta Grzegorza za ramię. Jędrek urwał... Co jej jest? Zamyka oczy, jakoś tak dziwnie sapie. Pstryk. Zapalam światło. Wszyscy rzucają się ku niej.
- Co ci jest? Co się stało?
Otwiera oczy.
Ogarnia mnie lęk, czy dam radę dźwigać dalej ten ciężar, który dobrowolnie na siebie przyjąłem.
Jak trudno być serdecznym, wyrozumiałym, pełnym optymizmu, skoro ona tego wcale nie chce. Skoro pogrąża się w rozpaczy i gniewie. Czy potrafię być silniejszy od jej rozpaczy i gniewu? Czy będę miał w sobie dość siły?
