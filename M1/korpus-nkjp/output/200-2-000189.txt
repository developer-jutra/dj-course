- Wyciągnij go spod ziemi, ale muszę go mieć dzisiaj.
Odłożył słuchawkę radiotelefonu i kazał się wieźć do sklepu Spawacza. Właściciel prywatnego sklepu pachniał, jak zwykle, lawendą, był dziś w niebieskiej muszce w białe grochy i tweedowej marynarce. Blondyny nie było, sam stał za ladą.
- Czym mogę służyć panu kapitanowi?
- Nie myślał pan o zawiadomieniu milicji?
Znów to milczenie. Wyciągnął z paczki chesterfielda, zapominają o dobrych manierach nie poczęstował Olszaka. Zaciągnął się głęboko.
- Przyszła rano. Powiedziała, że zwrócą mi cały towar, zapłacę dziesięć tysięcy, żebym miał nauczkę, wyraziła się - że oni lubią regularnych płatników.
- Co to jest?
- Szmaciany pajacyk - powiedział. - Czy nie widziała pani nigdy takiego pajacyka?
Krótkie wahanie. Chyba się nie mylił, na pewno wahanie.
- Nie widziałam - stwierdziła. - To jakaś maskotka.
Olszak posadził pajacyka na tapczanie. Dobrze nawet pasował do kolorowej narzuty.
- Był tutaj - oświadczył.
- Nie - wyszeptał chłopak.
- Nie warto kłamać, prawda? A czyj to adres?
- Jakiejś dziewczyny, panie inspektorze. Siedziałem z jakąś dziewczyną w kawiarni i zanotowała mi, gdzie mieszka. Pan wie, jak to jest.
- Jak się nazywa ta dziewczyna?
Chłopak zawahał się. Wahanie trwało zbyt długo, by jakakolwiek odpowiedź mogła być wiarygodna.
- Gdzie poznałeś Konrada Sielczyka? - powtórzył Olszak.
