- Panie podchorąży, co to jest? - spytał mnie Kud, kiedy po którymś z takich nawrotów wracałem do działa. Spojrzałem w ślad jego wyciągniętego biczyska. - Gwiazda chyba.
- Ee, taka czerwona?
Rzeczywiście czerwień tego świetlnego punkciku była uderzająca.
- Nie wiem, Kud. Jakieś światło.
- To się rusza, panie podchorąży.
- Paweł! - poznałem głos Kopczyńskiego. - Wsadzili mnie na takiego trupa, bracie. No, bywaj. Celuj dobrze...
Chciałem odespać tę noc w czasie postoju. Nie mogłem. Ledwo zamknąłem oczy, zapach schnącego siana i dźwięczne, wilgotne od porannej rosy pogadywanie ptaków plątały się męcząco z widokami przerwanego marszu, trapiąc obsesją nie spotykanych dotąd zagadek. Nastrój wakacji i nastrój kataklizmu pogrążyły mnie w jakieś bezsilne podniecenie.
- To przez onego - rzekł Sławik i wskazał na Kantera palcem. - Chyciliśmy fajnego kokota, ale on go oddał.
Mały wręczyciel stał przede mną ze spuszczoną głową. Rudawy zarost na policzkach podchodził mu pod same oczy. Przypomniałem sobie, że w koszarach twarz ta była okrągła i czerstwa, teraz wyglądała nędznie: zżółkła, wokół ust potworzyły się głębokie bruzdy. W całej postaci było coś z zabiedzonego osiołka o wypukłym czole.
- Nie widać tego po was. Chłopy jak smoki!
- Jedziemy bronić Krakowa!
- Nie trza, damy se sami radę!
Wjeżdżamy między niechlujne zabudowania Płaszowa. Wokół toru ślepe, tylne ściany bezładnie porozrzucanych domów. Szare fabryczki w oknach opalizujących mętnie kwadracikami drobnych, zapleśniałych szybek. Labirynt czarnych podwórek, walących się parkanów, uwiędłych ogródków. Sterty rdzewiejącego żelastwa, śmietniki i znowu skrawki zagonów, bardzo żałosne, nie wiejskie już, zatrute i wyjałowione oddechem nadciągającego miasta.
- Miał pan takie samo prawo mówić wtedy, jak i teraz - odparłem, zirytowany tym sztubackim "moje na wierzchu". - Sprawa nie jest wyjaśniona, a ich uszkodzone działo, któreśmy znaleźli, wcale nie świadczy o dezercji. Trzeba być bardzo ostrożnym z przedwczesnymi sądami.
Pociąg nabierał coraz szybszego, pewniejszego rytmu. Rozkołysany swą mechaniczną pieśnią, mknął zapamiętale w rudy blask zachodu, w mrok świetlisty jeszcze, ale stygnący prędko, nasiąkający pustką i chłodem. U samego już progu nocy mignęła mi mgliście wielka, leśna polana z pasącym się spokojnie stadem saren. I nie wiem dlaczego ten właśnie widok przypomniał mi raz jeszcze apokaliptyczne proroctwa Mefista.
- Trzeba to pokazać porucznikowi Herbstowi - radził doktor Kurek ze zmarszczoną brwią. - Przecież to jest skandal!
Ale oficerowie, korzystając z ciszy, jaka zapanowała na stanowiskach, poszli do leśniczówki. Popołudniowa pora nie przyniosła ochłody. Słońce prażyło z ukosa, wysysając do spółki z głodem siłę ze zmęczonych ciał. Duszno było, żaden powiew nie poruszał szklistego powietrza nad łączką.
Nawet los mojej dawnej baterii wydawał mi się teraz lepszą legitymacją owego nowego braterstwa niż wszystko, co przytrafiło mi się dotychczas.
Wracałem do działonu rozgorączkowany i niemal nie poznałem Cymbaluka, który zastąpił mi drogę. - Panie podchorąży, niech się pan pośpieszy. Pan porucznik Barański pana szuka.
- Co się stało?
- Wyznaczyli nas na działon przeciwpancerny.
Zaroiło się po ścierniskach i bruzdach. Ludzie rzucili swoje kopaczki, swoje kosze, biegli przed siebie z wyciągniętymi w oczekiwaniu upadku rękoma.
Teraz pola są już puste. Ale jest dzień i pogoda przygniata świat ciężkim tłokiem.
Tymczasem to, co się stało w Bochni, było w ciemności. Może dlatego zachowałem się tak głupio.
