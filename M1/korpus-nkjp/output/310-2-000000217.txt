W kolejnym liście Marianowicz poinformował, że ekspertyza potwierdziła identyczność obu książek, ale brak jest przesłanek, by po latach ocenić, na czym polegało opracowanie tekstu przez Waldorffa. W tej sytuacji spór o to, kto i w jakim stopniu jest właścicielem praw autorskich do książki, może rozstrzygnąć wyłącznie sąd powszechny.
Jeśli chodzi o gotowość do wywoływania awantury na całą Polskę można było mu wierzyć. Minister też uwierzył i Jerzy Waldorff dostał upragnionego fiata w kolorze palonej wiśni.
To był pierwszy samochód w jego życiu. Wcześniej nie miał nawet prawa jazdy. Na kurs poszli razem z młodszym synem Stefana Kisielewskiego.
W Polsce "Śmierć miasta" została wznowiona w roku 2000, po sukcesach wydań na zachodzie Europy. Ale była to już zupełnie inna opowieść. Nawet tytuł otrzymała nowy - "Pianista". "To jest przerobiona zupełnie na nowo książka" - mówił Kubikowi Władysław Szpilman.
Zmiany w niemieckim i kolejnych wydaniach książki stały się przyczyną sporu między Waldorffem a Władysławem i Andrzejem Szpilmanami.
Zgoda, ale jutro - mówił Waldorff.
Dziś, bo jutro, być może trzeba będzie pójść do szpitala - tłumaczył profesor.
Waldorff wreszcie zgodził się: Dobrze, ale potem pójdziemy na kurwy - oświadczył rozbrajając profesora.
Jeszcze tego samego wieczora, 29 grudnia 1999 roku zmarł. Do końca byli przy nim Mieczysław Jankowski oraz Maryla i Jerzy Kisielewscy.
Przed Jankowskim był Isio, kolega z gimnazjum imienia Marciniaka, i... były dziewczyny. Wśród nich takie, z którymi znajomość traktował bardzo poważnie. Z podróży do Włoch, latem 1935 roku, pisał do matki, że jest chyba najszczęśliwszym z ludzi. Bo... zakochał się. "...w razie czego będziesz miała synową ef, ef!" - zapewnił matkę. Ale ślub będzie możliwy najwcześniej za dwa lata, pisał, bo ukochana ma dopiero... 15 lat.
W przedostatnim w 1999 roku numerze "Polityki", pod nową winietą Dwa Jerze..., ukazała się podwójna recenzja, Jerzego Waldorffa i Jerzego Kisielewskiego, poznańskiego koncertu Krystiana Zimermana.
To Waldorff wpadł na pomysł, że będą pisać wspólnie. Sam nie mógł pojechać do Poznania. Usprawiedliwił się zapaleniem płuc, które dopadło go w listopadzie i zmusiło do spędzenia prawie miesiąca w szpitalu. Kisielewski miał odtąd pełnić rolę jego oczu i uszu.
