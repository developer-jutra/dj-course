Setki martwych ptaków leżały rano przed pałacem Kultury i Nauki w Warszawie. Z relacji pracowników wydziału służby porządkowej PKiN wynika, że początek tragedii nastąpił poprzedniego dnia o godz. 22, gdy woźni stojący przed głównym wejściem zauważyli olbrzymią chmarę ptaków. Krążyły wokół świateł oświetlających wejście i przylegający plac. Zaczęły spadać.
