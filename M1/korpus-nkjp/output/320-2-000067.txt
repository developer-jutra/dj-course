Model Gerbnera akcentuje fazy transformacji, jaka dokonuje się w procesie komunikowania: źródło informacji (nadawca) postrzega pewne wydarzenie jako własną percepcję, choć zapewne sądzi, że postrzega obiektywną rzeczywistość (fakt). Przekazuje tę percepcję w formie komunikatu do odbiorcy, który odtwarza pierwotny fakt, ale w przefiltrowanej formie. Oczywiste jest, że nie ma równoważności między faktem, postrzeżeniem, komunikatem i recepcją.
