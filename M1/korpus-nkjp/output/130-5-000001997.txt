Budowa jednego z najbardziej znanych na świecie budynków rozpoczęła się w październiku 1792 roku, a decyzję w tej sprawie podjął George Washington, który sam wybrał miejsce "prezydenckiego domu", lecz nie zdążył w nim zamieszkać. Pierwszą parą prezydencką, która wprowadziła się do nowej rezydencji, zbudowanej według projektu architekta pochodzenia irlandzkiego Jamesa Hobana, byli John i Abigail Adamsowie.
