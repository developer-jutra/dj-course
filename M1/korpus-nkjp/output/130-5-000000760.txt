Dodajmy, że tylko postkomunistom udało się wydać dokładnie co do grosza wszystkie pieniądze, jakie zebrali na kampanię wyborczą. Pozostałe ugrupowania - poza Unią Pracy - wydały więcej niż zebrały. AWS ma dwa miliony zł deficytu, Unia Wolności ponad milion, zaś PSL i ROP po 200 tys. zł. Jednak wszystkie te ugrupowania nie będą miały problemów ze spłata długów, bowiem już teraz mogą się ustawiać w kolejce po pieniądze z budżetu państwa.
