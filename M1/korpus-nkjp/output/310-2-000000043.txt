Kiedy książę spostrzegł, że jest pilnowany przez policję, ogarnęła go wściekłość. Dla człowieka, który wymknął się niegdyś z carskiego Petersburga, wymknięcie się z papieskiego Rzymu było drobnostką. Pewnego ranka mieszkańcy Rzymu dowiedzieli się ze zdumieniem, że il buono Polacco wraz z piękną szewcową i potomkiem bawi we Florencji.
Najgorzej na całej sprawie wyszedł signor Luci. Po stracie żony i pensji książęcej biedny szewczyna zapił się podobno z rozpaczy na śmierć.
Książę Andrzej Poniatowski, porucznik armii francuskiej, odwiedził Polskę w roku 1919 jako członek francuskiej misji wojskowej. Jak mi opowiadano, młody książę szeroko reklamował swoje królewskie pochodzenie, co wzbudziło w Warszawie wielką sensację - szczególnie wśród mieszkańców Starego Miasta.
Ostatnim potomkiem bohatera tej książki, zasługującym na wspomnienie, jest syn ks. Andrzeja Poniatowskiego di Monte Rotondo - również Andrzej.
Dyplomacja polska wszczyna zabiegi o uzyskanie zgody cesarzowej na spotkanie z królem. Katarzyna, która przed trzema laty podobną ofertę odrzuciła, teraz wyraża aprobatę. Spotkanie ma się odbyć bezpośrednio po wyjeździe imperatorowej z Kijowa. Na miejsce spotkania zostaje wybrany ukraiński Kaniów nad Dnieprem, miasteczko znajdujące się w dobrach ks. Stanisława Poniatowskiego. Jemu więc przypadnie zaszczyt gospodarzenia na zjeździe monarchów.
Po śmierci ojca książęta di Monte Rotondo - nie krępowani już żadnymi rygorami rodowej tradycji - zorganizowali się w rodzinne Stowarzyszenie Artystyczne dla uprawiania sztuki włoskiej. Na kapitał zakładowy tego niezwykłego przedsięwzięcia złożyły się pozostałości polskich funduszów narodowych oraz nieco operetkowy toskański tytuł książęcy.
