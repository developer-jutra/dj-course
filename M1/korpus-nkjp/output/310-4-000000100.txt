Nie można przeżyć wojny, żeby czymś nie zaryzykować, jakoś się nie narazić - ten mienie, ten życie, ten to i drugie. Oby takich było w Polsce najwięcej, którzy by i jedno, i drugie dla Polski ryzykowali. Bo już o tym wątpię, że są i tylko okazji czekają. Wszystko im się nie okazją zdaje, na wszystko odpowiedź, że i to nie chwila, że jeszcze nadejdzie czas.
Zdecydowałam wyjazd do Sabinowa na dwa tygodnie. Jutro wyjeżdżam. Mam już pierwszy egzemplarz mojej "Historii Polski". Ale jak mi się ta książka nie podoba. Nie mogę jej czytać. Po prostu niektóre poglądy tam wyrażone wydają mi się płaskie. O iluż rzeczach mam już poglądy całkiem inne. Choćby o pogaństwie. Przy tym korekta fatalna, cenzura podła.
Drugie, nie ocenzurowane i znacznie rozszerzone wydanie dzienników Marii Dąbrowskiej, które zaczęło się ukazywać w osiem lat po wydaniu pierwszym (1988, 5 tomów), zostało rozpołowione i pojawia się w odwrotnej kolejności. W roku 1996 ukazały się "Dzienniki powojenne" w czterech tomach, parokrotnie już od tego czasu powielane, a dopiero obecnie rusza analogiczne wydanie dzienników wcześniejszych z lat 1914-1945 w trzech tomach.
Rząd powołany przez Konwent Organizacji A z I. Daszyńskim na czele, konkurencyjny wobec rządu powstałego z dziedzictwa Rady Regencyjnej, skompromitowanej w społeczeństwie. W Manifeście wzywał do tworzenia demokratycznego państwa polskiego i zapowiadał reformy społeczne. Rozwiązał się przekazując władzę J. Piłsudskiemu.
