Najbardziej klasycznym przykładem może być sprawa Kazimierza Moczarskiego. Moczarskiego znałem sprzed wojny, byliśmy razem w Wyższej Szkole Dziennikarskiej, dość zaprzyjaźnieni. Kiedy go aresztowano, uważałem to za nieporozumienie. Pojechałem w tej sprawie do Bieruta i tłumaczyłem, że Moczarski - niezależnie od pracy, którą wykonywał w czasie okupacji - jest przyzwoitym człowiekiem. Postępowym człowiekiem. Na pewno nie jest wrogiem socjalizmu ani Polski Ludowej.
Po prostu aparat potrzebny jest partii wcale nie do tego, by przekazywał górze życzenia dołów, ale by przekazywał górze to, czego sobie góra życzy. To jest tylko jeden, choć ważny przejaw deformacji wynikającej z centralizmu, z sytuacji partii w systemie monopartyjnym.
Bolesław Bierut na III plenum KC PZPR w 1949 r. powiedział: "Faktem jest, że pierwszy sekretarz PPR tow. Nowotko zamordowany został przez prowokatora, nasłanego do Partii przez «dwójkę»". Nie wymienił jego nazwiska i tak Mołojec normalną koleją rzeczy został z historii partii - wykreślony.
To nie ma nic do rzeczy. Oni zbierali informacje o mnie i o wszystkich, którymi się opiekowali, a więc począwszy od ministra, i gdzieś przekazywali. W jakich godzinach urzęduję, kto mnie odwiedza. Rozmów nie mogli słyszeć, bo siedzieli w korytarzach, przedsionku, latem na zewnątrz.
Od 1928 r. do rozwiązania, to jest do 1938 r. Za działalność w partii przebywałem cztery lata w więzieniu. Zaczynałem jako robotnik budowlany w Warszawie, a potem pełniłem szereg funkcji partyjnych, także w Poznaniu, na Śląsku i w Zagłębiu Dąbrowskim.
