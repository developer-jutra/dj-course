Zatrzasnął drzwi od mieszkania, dwa razy przekręcił klucz, nacisnął klamkę, by sprawdzić, czy dobrze zamknięte, zbiegł po schodach, minął furtkę, także ją zamknął, i znalazł się na wąskiej uliczce między ogródkami, gdzie drzemały w majowym słońcu trójkątne ciemnozielone świerki, jakich nie było w pobliżu jego domu.
Bohaterem powieści Paźniewskiego jest miasto, Krzemieniec.
Jak za czasów Słowackiego funkcjonuje Liceum i płynie Ikwa. Krzemieniec powieściowy jest tamtym Krzemieńcem, ale jest także miastem wywołanym z osobistej pamięci Paźniewskiego. Swoją drogę do tego miasta autor "Krótkich dni" zaczął z bardzo daleka. "Nigdy nie byłem w tym domu, a przecież wszystko pamiętam doskonale".
Ale dzisiaj? Jaką dzisiaj odegra rolę poetyka Przybosia? Oczywiście, już sam fakt jej istnienia jest wartością. Nasza literatura, bogata w improwizacje i w akty strzeliste, jest uboga w teorie. Rolę teoretyków spełniają felietoniści, którzy co tydzień fundują szkoły i formułują programy. Dlatego założenia teoretyczne Przybosia obok teorii Peipera i Witkacego, a równolegle do propozycji systemów Irzykowskiego i Sandauera, stanowią kapitał naszej myśli krytycznej, naturalny fundament każdej twórczości. To są oczywistości.
Halina Auderska we wszystkich książkach każe swoim bohaterom szukać tożsamości. W "Babim lecie" ma odwagę uznać za najistotniejsze kryterium tożsamości poczucie przynależności nie do idei, nie do kultury i mitów narodowych, lecz do tego, co jest podstawą bytu każdego człowieczeństwa. Miejsce na ziemi, konkret fizyczny i społeczny jednocześnie jest tym, co stanowi o wymiarze życia i losu.
Paźniewski w "Krótkich dniach" ofiarował Kresom nie mniej, niż z nich zaczerpnął. Zatrzymał potop. Zamówił kataklizm. Stworzył wizję oczekiwania, wizję spokoju przed burzą. Z napięciem czekamy na chwilę, która będzie chwilą decydującą o losie bohatera. Cóż za ulga. Mija ostatnie zdanie powieści. Co za wspaniała książka! Ocalająca!
"Plama" Piętaka, jedna spośród kilku najznakomitszych współczesnych powieści, także ze względu na jej zaklasyfikowanie wraz z całą twórczością tego pisarza do nurtu wiejskiego, nie ma w odbiorze powszechnym tej rangi, jaką rzeczywiście posiada. Wszystko co Piętak wyniósł z chłopskiej szkoły wyobraźni, zaowocowało w "Plamie" najwyższą subtelnością psychologiczną, na jaką stać literaturę.
To już nie są wątpliwości religijne, te wątpliwości pierwszego stopnia wtajemniczenia w sprawy świata, wątpliwości "Nieba w płomieniach" czy "Jana Barois".
Tu nie chodzi o sensowność dogmatów czy ścisłość religijnych wyobrażeń, nie chodzi już o religię, o tajemnicę stworzenia, ale o normę etyczną. Kto ją ustanowi, kiedy Boga zabrakło?
