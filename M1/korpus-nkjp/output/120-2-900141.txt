W końcu lipca 1638 r. 27 nowych rekrutów z Bygdeé przetransportowano na Wolin. Najstarszy, Jons Eriksson z Norum, liczył 25 lat, najmłodszy, Olof Olofsson z Kélaboda - 15. Ostatecznym celem był garnizon w Greifswaldzie na Pomorzu. Złe fatum sprawiło, że w mieście wybuchła właśnie zaraza. Dwudziestu sześciu - w tym i Eriksson, i Olofsson - zmarło między sierpniem a listopadem 1638 r.
Historia nawracania Szwecji wyraźnie ilustruje tezę, iż był to proces długotrwały, trwający kilka stuleci z licznymi przerwami i załamaniami, długim kresem dwuwiary i synkretyzmu. Może być też ostrzeżeniem co do naszej rodzimej chrystianizacji - przed utożsamianiem daty 966 r. z chrztem Polski, jak to się dzieje w potocznej świadomości.
