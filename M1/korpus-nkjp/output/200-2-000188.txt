Wszakże niepotrzebnie się obawiałem. Mijała minuta za minutą, czas wlókł się w nieskończoność, a nie pojawiał się nikt.
Zadowolony, iż pierwsza część zadania przebiegła nader gładko, chociaż przygotowany byłem na większe trudności i komplikacje, ostrożnie, bacząc aby się nie przewrócić, opuściłem się w głąb lochu. Szedłem niskim i wąskim korytarzykiem, oświetlając sobie drogę uniesioną ku górze latarką.
Znów poczuła bolesny skurcz gardła i łzy zbierające się pod powiekami.
- Pamiętam. Tak, pamiętam. Lecz cóż z tego? Minęło tyle lat... Czy sądzisz, że teraz, po tych wszystkich latach, rzucę dom, dzieci i pójdę za tobą? Cóż więcej mi możesz dać prócz tego, co już mam?
- Siebie - powiedział ledwie dosłyszalnym szeptem.
- Kto tam? - powtórzyła pytanie.
Po upływie wielu chwil doleciał do niej przytłumiony głos mężczyzny:
- Otwórz... Małgosiu.
Na dźwięk owych słów jakoś odruchowo przekręciła gałkę zamka, a potem nacisnęła klamkę. Drzwi uchyliły się z lekkim skrzypieniem nie naoliwionych zawiasów.
Prostokątna plama światła rozpostarła się na posadzce korytarza, a w samym jej środku stał mężczyzna.
- Dlaczego uciekasz? - pytał. - Co się stało?
- Nic. Po prostu nie chce się z tobą spotykać.
- Ale dlaczego?! Dlaczego?!
Jeszcze bardziej przyśpieszyła kroku.
- Chyba możesz mi odpowiedzieć? Przecież wczoraj byłaś zupełnie inna!
- Może. Zresztą... nie myśl o tym, co było wczoraj. To wszystko nie ma sensu... Żadnego sensu... Żadnej przyszłości...
Usiadłem pod jednym z silnie rozrośniętych krzewów, kryjąc głowę w cieniu, który rzucał. Ogarnął mnie miły chłód i chociaż ból ciągle dokuczał, to przecież zelżał nieco. Zelżał do tego stopnia, iż mogłem już zebrać myśli.
Tą, która w owym momencie najbardziej mnie pochłaniała i zaprzątała całą uwagę, była myśl o wodzie. Zimnej, czystej, krystalicznej wodzie.
"- Cóżeś uczynił? Coś uczynił?... Lecz jeszcze masz czas, jeszcze nie jest nazbyt późno... Jeszcze dozwolono ci wybrać... Chociaż nie masz mocy odwrócenia Zła, strącenia go na powrót do niebytu, to przecież możesz przynajmniej ocalić własną duszę..."
Wpół zmartwiałymi wargami szeptałem:
- Kimkolwiek jesteś, uratuj mnie. Kimkolwiek jesteś, uratuj mi życie.
