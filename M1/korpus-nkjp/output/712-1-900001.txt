- Proszę bardzo, pan poseł Feliks Klimczak.
- Panie Marszałku! Wysoka Izbo! Chcę zwrócić uwagę, że pozostawienie posła Tadeusza Szymańczaka w Komisji Rolnictwa i Gospodarki Żywnościowej mieści się w ramach 10%, parytetu przyznanego na zasadzie consensusu. I tylko tyle tytułem sprostowania.
- Chwileczkę, jeśli to jest...
- Przepraszam, panie marszałku, mam dodatkowe pytanie.
- Proszę bardzo.
- Pani minister, chodzi mi o kredyty na wiosenny rozruch gospodarki, kredyty nawozowe. Jakie to będą sumy w stosunku do hektara? Czy są przewidziane na ten cel pieniądze i w jakim terminie kredyty te zostaną uruchomione w terenie? Bo już mamy wiosnę, a dopiero się o tym wszystkim mówi. Oby nie było tak, że kredyt nawozowy będzie dopiero po żniwach.
- Kto jest przeciw?
Kto wstrzymał się od głosu?
W głosowaniu wzięło udział 370 posłów. Większość bezwzględna wynosi 186 głosów. Za wnioskiem o umorzenie postępowania głosowało 279 posłów, przeciw - 30, wstrzymało się od głosu 61 posłów. (Oklaski)
Stwierdzam, że Sejm bezwzględną większością głosów wniosek o umorzenie postępowania przyjął.
- Weterani wysnuli wniosek, że ˝Murzyn zrobił swoje, oddał insygnia władzy i przestał się liczyć˝. Nie widzieli również zasłużonego, szanowanego niedawnego szefa Urzędu do Spraw Kombatantów i Osób Represjonowanych Zbigniewa Zielińskiego. Nieobecność wymienionych była dla weteranów afrontem.
Na maszerujące szeregi zwycięskich oddziałów nie padł ani jeden kwiatek, ani z trybuny, ani od warszawiaków. Również prezydent nie przybył do kombatantów na Torwar, a przecież na niego czekali.
- Okazuje się, że dobre stosunki między klubami w różny sposób mogą się realizować.
Lista mówców została wyczerpana.
Z prośbą o udzielenie mu głosu zwrócił się pan podsekretarz stanu w Ministerstwie Spraw Zagranicznych Iwo Byczewski.
Proszę bardzo, panie ministrze.
- W programie prywatyzacji z góry założono, że spółdzielnie są słabo przygotowane do samodzielnego funkcjonowania w gospodarce rynkowej, chociaż na całym świecie, w tym w USA, taka forma gospodarowania się sprawdza. Spółdzielniom potrzebne jest nowe prawo spółdzielcze, szkolenie menedżerów i przywrócenie spółdzielcom podmiotowości, a nie narzucona prywatyzacja.
- Za utrzymanie porządku i spokoju w czasie głosowania odpowiada przewodniczący obwodowej komisji wyborczej. Jest on wyposażony również w prawo zażądania opuszczenia lokalu wyborczego przez osoby naruszające porządek i spokój, przy czym dysponuje w takim przypadku również możliwością zapewnienia sobie koniecznej pomocy ze strony właściwego komisariatu policji.
- Stwierdzam, że Sejm pierwszy wniosek mniejszości przyjął.
W drugim wniosku mniejszości, w nowym brzmieniu zmiany 8 dotyczącej art. 30 wnioskodawcy proponują w § 1, aby prezes sądu wojewódzkiego był powoływany również spośród sędziów Naczelnego Sądu Administracyjnego i Sądu Najwyższego, a nie jak chcą komisje jedynie spośród sędziów sądu wojewódzkiego bądź sądu apelacyjnego.
- Postawiłem wniosek formalny.
- Wniosek został oczywiście postawiony.
Czy jeszcze wniosek formalny?
Proszę bardzo.
- Tak. Właściwie chciałbym jedynie prosić o modyfikację wniosku pana posła Szymańskiego, żeby tą sprawą Konwent Seniorów zajął się na swoim najbliższym posiedzeniu, a nie na specjalnie urządzanym w tej chwili, i żeby przejść teraz do następnych punktów porządku dziennego. (Oklaski)
- W sprawozdaniu komisje przedstawiają wnioski mniejszości, które kolejno będę poddawał pod głosowanie.
We wniosku mniejszości nr 1 wnioskodawcy proponują, aby w nowym brzmieniu art. 1 zrezygnować z zapisu stanowiącego, że ustawa o badaniach i certyfikacji ma służyć likwidowaniu barier technicznych w handlu, zwiększaniu konkurencyjności wyrobów i usług, a także ułatwianiu krajowego i międzynarodowego obrotu towarowego.
W dyskusji do tego wniosku zgłoszono poprawkę.
- Czy potrzebne są objaśnienia pani poseł sprawozdawcy? Nie widzę, żeby ktoś zgłaszał taką potrzebę.
Przystępujemy do głosowania.
Teksty poprawek - w załączniku nr 3.
Kto jest za przyjęciem wniosku mniejszości o skreślenie pkt. 1 projektu uchwały, proszę podnieść rękę i nacisnąć przycisk.
- Obecnie proszę o odczytanie komunikatów.
- Bezpośrednio po zarządzeniu przerwy odbędzie się posiedzenie Komisji Zdrowia w saloniku nr 75 przy sali kolumnowej.
Bezpośrednio po ogłoszeniu przerwy obiadowej w sali nr 106 odbędzie się posiedzenie Komisji Samorządu Terytorialnego.
W czwartek o godz. 8.15 odbędą się posiedzenia konsultacyjne następujących grup bilateralnych:
- Żądam od pana marszałka i Prezydium Sejmu zdecydowanych działań zmuszających pana ministra Glapińskiego do natychmiastowego przeciwdziałania w tej sprawie oraz ujawnienia osób i firm, które wykorzystały tę sytuację. (Oklaski)
- Dziękuję panu posłowi.
Proszę o zabranie głosu posłankę Bogumiłę Bobę z Klubu Parlamentarnego ZChN.
- Podobna argumentacja, dotycząca człowieczeństwa, miałaby zastosowanie odnośnie do punktu trzeciego, to znaczy ciąży pochodzącej z przestępstwa. Tylko tu jest jeszcze jedna sprawa, którą chciałbym poruszyć w jednym zdaniu - zaświadczenie prokuratora, nie pamiętam sformułowania, uprawdopodobniające popełnienie przestępstwa. Panie i panowie, wystarczy doniesienie kobiety, żeby prokurator był władny wydać zaświadczenie o uprawdopodobnieniu przestępstwa, jakież kolosalne pole do nadużyć jest więc tutaj.
- Czy wniosek formalny?
Proszę, panie pośle.
- Panie marszałku, w imieniu Klubu Parlamentarnego Unia Demokratyczna proszę o przerwę przed kolejną turą głosowania. Chcielibyśmy się spotkać i zastanowić nad dalszym głosowaniem.
- Panie pośle, będzie krótka przerwa przed następną turą głosowania w momencie, gdy zostaną przygotowane karty do głosowania.
- Poprawka szósta polega na skreśleniu art. 42 (zmiana dwudziesta druga). Art. 42 przewiduje, że: ˝1. Uprawniony z patentu lub z licencji nie może nadużywać swego prawa, w szczególności przez stosowanie niedozwolonych praktyk monopolistycznych. 2. Urząd Patentowy może żądać od uprawnionego z patentu lub z licencji wszelkich wyjaśnień dotyczących zakresu korzystania z wynalazku w celu stwierdzenia, w jaki sposób prawo wyłączne jest używane˝. To jest poprawka szósta.
- Z tych też względów całość materiałów kieruję do Najwyższej Izby Kontroli w celu szczegółowego zbadania. Chciałbym także, aby Wysoki Sejm został poinformowany o wynikach kontroli. Trzeba położyć kres różnym nieodpowiedzialnym pomówieniom nawet wówczas, a może przede wszystkim, jeśli pochodzą one od wysokich funkcjonariuszy państwowych. (Oklaski)
- Dziękuję panu posłowi.
Głos ma pan poseł Jerzy Jaskiernia, Sojusz Lewicy Demokratycznej. Po nim zabierze głos pan poseł Maciej Manicki.
- Jako pierwszy zabierze głos pan poseł Władysław Frasyniuk w imieniu Klubu Parlamentarnego Unia Demokratyczna. Przygotuje się poseł Aleksander Kwaśniewski, Sojusz Lewicy Demokratycznej - Klub Parlamentarny.
- Panie Marszałku! Wysoki Sejmie! Unia Demokratyczna uważa, i tego przekonania nigdy nie ukrywała, że warunkami koniecznymi dla każdego rządu są: po pierwsze - zwarty, przekonywający i konsekwentny program działania; po drugie - solidna baza polityczna wyrażająca się w większości parlamentarnej; po trzecie - zaufanie prezydenta.
- Wobec tego, że jest wniosek o imienne głosowanie, poddaję go pod głosowanie.
Kto z pań posłanek i panów posłów jest za tym, abyśmy nad orzeczeniem Trybunału Konstytucyjnego w sprawie zaopatrzenia emerytalnego głosowali imiennie, proszę podnieść rękę i nacisnąć przycisk.
Kto jest przeciw?
Kto się wstrzymał od głosu?
Za przyjęciem wniosku głosowało 136 posłów, przeciw - 230, 14 posłów wstrzymało się od głosu.
- Kto jest za przyjęciem poprawki do pkt. 2 projektu uchwały, oznaczonej jako ppkt c w pkt.1 zestawienia poprawek, proszę podnieść rękę i nacisnąć przycisk.
Kto jest przeciw?
Kto się wstrzymał od głosowania?
Stwierdzam, że poprawka większością 120 głosów przeciwko 76 głosom, przy 71 posłach wstrzymujących się od głosowania, została przyjęta.
- Kto jest przeciw?
Kto się wstrzymał od głosu?
Stwierdzam, że za wnioskiem oddano 124 głosy, przeciw - 193, wstrzymało się od głosu 75 posłów.
Wniosek nie został przyjęty.
Proszę bardzo, panie pośle.
- Wysoka Izbo! Wkradła się pewna pomyłka. Komisja przyjęła uchwałę i przedstawiła ją Prezydium Sejmu. Nie ma ona już nic do dodania. Jako jeden z wiceprzewodniczących komisji mogę to stwierdzić z pełną odpowiedzialnością, panie marszałku.
- Obecnie proszę o zabranie głosu pana posła Ryszarda Bugaja z Koła Parlamentarnego Unia Pracy. Następnym mówcą będzie pan poseł Jan Kulas.
- Panie Marszałku! Wysoka Izbo! Oczywiście tylko w dwóch kwestiach chcę zabrać głos: w sprawie relatywnego wskaźnika wzrostu wynagrodzeń w sferze budżetowej oraz w sprawie, która tak zbulwersowała naszą Izbę, choć ona relatywnie nie ma wielkiego znaczenia, to znaczy w kwestii diet.
- Projekt przewiduje parę przepisów, które będą bardzo kłopotliwe dla przewoźników.
Mam na myśli art.7, z którego usunięto zapis upoważniający do wydawania koncesji o ograniczonym zasięgu terytorialnym, do jednego kraju. W wyniku tej zmiany mniej więcej 500 samochodów marki ˝Kamaz˝, dużych wywrotek należących do Transbudu, które wożą kruszywo i inne materiały budowlane na drugą stronę zachodniej granicy, nie będzie mogło dostać od nas koncesji o zasięgu nieograniczonym.
- Czy ktoś z państwa chciałby jeszcze zabrać głos w tej sprawie?
Nikt się nie zgłasza.
Chciałbym się zwrócić do Wysokiej Izby i do pana posła z pytaniem, czy możemy uznać za wystarczającą tę odpowiedź.
- Tak.
- Stwierdzam, że Sejm uznał za wystarczającą odpowiedź na interpelację posła Dariusza Kołodziejczyka.
- Panie marszałku, czy mogę w sprawach formalnych?
- Udzielamy zatem poparcia podjętej przez pana prezydenta inicjatywie wyrażając przy okazji kilka uwag. Dotyczą one przeszłości. Przyjmujemy z uznaniem fakt, że imperatywem proponowanych zmian jest chęć zapewnienia ciągłości tradycji narodowej w wyróżnianiu zasług, cnót obywatelskich i wybitnych osiągnięć.
Słusznie też zaproponowano w projekcie zmniejszenie liczby odznaczeń, a przede wszystkim zlikwidowanie tych, które w swej wymowie, ze względu na swój jednostronny polityczny charakter, przyczyniały się do antagonizowania społeczeństwa.
- Czyli będą pieniądze na planowaną realizację?
- W tym roku?...
(Poseł Anna Bańkowska:Tak, w tym roku.)
Tak.
- Dziękuję pani poseł, dziękuję pani minister.
Jest jeszcze czas, żeby zadał pytanie pan poseł Jerzy Szmajdziński z Sojuszu Lewicy Demokratycznej. Jest to ostatnie pytanie.
- Panie pośle, mogę panu udzielić głosu tylko na warunkach takich, jak innym. Albo pan się zapisze do głosu i pan zabierze głos, albo zabierze głos pański kolega; macie panowie do dyspozycji 4 minuty. (Protesty na sali)
- Więc pan poseł Sławomir Panek.
- Panie pośle, odbieram panu głos.
- Chciałbym prosić, panie marszałku, żeby pańskie stanowisko zostało przekazane komisji regulaminowej.
- Nie chciałbym jednak, żeby doszło do jakiegoś nieporozumienia, bo jest chyba rzeczą oczywistą, że premier zawsze pełni swoją funkcję aż do czasu powołania nowego premiera. W innym wypadku nie można byłoby mówić o ciągłości sprawowania władzy.
Głos ma pan poseł Marcin Libicki ze Zjednoczenia Chrześcijańsko-Narodowego. Przygotuje się pan poseł Roman Andrzejewski.
- Gdybyśmy rozmawiali rzeczywiście poważnie, a nie tak jak na tej sali przed przerwą, to nasza dyskusja powinna w istocie rzeczy koncentrować się na trzech sprawach: wysokości deficytu budżetowego, działaniach na rzecz zwiększenia wpływów i tego, w jaki sposób dokonać cięć, jeżeli oczywiście są one konieczne.
- Przypominam, że w dniu wczorajszym Sejm wysłuchał sprawozdania przedstawionego przez pana posła Janusza Szymańskiego, przeprowadził dyskusję oraz wysłuchał wyjaśnień przedstawionych przez podsekretarza stanu w Ministerstwie Spraw Zagranicznych pana Roberta Mroziewicza.
W sprawie formalnej zgłasza się pan poseł Marek Jurek.
Proszę, panie pośle.
- Przystępujemy do głosowania.
Kto jest za łącznym rozpatrzeniem punktów 1 i 2 porządku dziennego, zechce podnieść rękę i nacisnąć przycisk.
Kto jest przeciw?
Kto się wstrzymał od głosu?
Stwierdzam, że Sejm odrzucił wniosek większością 138 głosów przeciwko 102, przy 41 posłach wstrzymujących się od głosu.
W związku z wynikiem głosowania nastąpi odrębne rozpatrzenie tych dwóch punktów porządku obrad.
- Dwukrotnie już przerywano dyskusję podobnymi wnioskami formalnymi; po raz drugi, kiedy była dyskusja nad wotum zaufania dla rządu. Wtedy wnioskodawca argumentował, pamiętam to dobrze, że przecież za kilka dni będzie dyskusja na temat budżetu, która będzie otwarta i wtedy każdy będzie mógł się wypowiedzieć. Mój klub głosował przeciwko przerwaniu dyskusji. Niestety, byliśmy w mniejszości. (Głos z sali: Nieprawda!) (Oklaski)
- Dziękuję.
- W związku z niewykorzystaniem przez rząd różnych możliwości aktywizowania budżetu, a także nieprzygotowaniem niezbędnych zmian ustawowych, wnioskuję o przejęcie przez komisje problemowe inicjatywy w zakresie aktywizowania budżetu w aspekcie przede wszystkim ochrony sfer najsłabszych, choć priorytetowych dla narodu, kultury, nauki i oświaty. Sejm wykazał już wystarczającą determinację i możliwości w tym zakresie. (Oklaski)
- Dziękuję panu posłowi.
- 3. Sprawozdanie Komisji Polityki Gospodarczej, Budżetu i Finansów oraz Komisji Ustawodawczej o poselskim projekcie uchwały zobowiązującej rząd do przedłożenia projektu nowego Prawa bankowego (druki nr 134 i 291).
Dotychczasowy punkt 2 otrzyma oznaczenie punktu 4.
Czy ktoś z pań i panów posłów pragnie zabrać głos w sprawie porządku dziennego?
Bardzo proszę, pan poseł Janusz Korwin-Mikke.
- Panie Marszałku! Wysoka Izbo! Wnoszę o reasumpcję głosowania nad rezolucją, ponieważ było to niejasne we wniosku mniejszości nr I do prowizorium budżetowego i niejasne było odrzucenie w całości, po prostu Sejm został tutaj wprowadzony w błąd. Bardzo proszę o powtórzenie tego głosowania. (Oklaski)
- Pragnę poinformować Wysoką Izbę, iż Prezydium Sejmu uznaje, że wniosek jest uzasadniony. Prezydium Sejmu przed podjęciem decyzji w tej sprawie odbyło spotkanie z panem posłem sprawozdawcą, panem posłem wnioskodawcą, przewodniczącą Komisji Ustawodawczej panią poseł Teresą Liszcz, a także grupą ekspertów. Wspólnie doszliśmy do przekonania, że gdybyśmy prowadzili oddzielne głosowanie, mogłoby to doprowadzić do takiej sytuacji, o jakiej mówią posłowie wnioskodawcy.
