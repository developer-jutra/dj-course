Jedną ze znamiennych cech współczesnej refleksji kulturowo-geograficznej jest próba wypracowania takiego ujęcia kultury, które oddałoby napięcie między globalnością i homogenicznością a lokalnością i tradycją, między światem wszechogarniającej kultury popularnej a próbami tworzenia wspólnot wyobrażeniowych, w których współczesny człowiek poszukuje jakichś form autentycznego zakorzenienia. Współczesna geografia jest skierowana na badania nie tyle trwałości i całościowości wzorów kulturowych, ile procesów, transformacji, zmienności jaki one podlegają
