Most w Kuligach na rzece Jegrzni znajduje się w fatalnym stanie i grozi zawaleniem. Gdy to się stanie, wstrzymany zostanie dojazd do 2,5 tys. ha terenu, w tym prawie tysiąca prywatnych, częściowo użytkowanych łąk. Rolnicy korzystający z obiektu starali się sami wywalczyć remont spróchniałego mostu. W tym celu pisali do burmistrza Rajgrodu oraz dyrektora Biebrzańskiego Parku Narodowego.
