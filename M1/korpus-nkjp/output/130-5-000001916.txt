Prezydent Aleksander Kwaśniewski podpisał nową ordynację wyborczą do Sejmu i Senatu. Zapowiedział, że wybory parlamentarne odbędą się 23 września. Politycy wszystkich ugrupowań zasadniczo pozytywnie ocenili decyzję Kwaśniewskiego. Bardziej krytycznie oceniają wyznaczony przez prezydenta termin wyborów. Nowa ordynacja wprowadza zmodyfikowaną metodę St. Lague'a korzystną dla małych i średnich partii.
