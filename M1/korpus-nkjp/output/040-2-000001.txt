Religia kananejska ściśle była powiązana z rozkładem zajęć ludności agrarnej i usiłowała wyjaśnić tajemnicę rytmicznego rodzenia się i zamierania przyrody. To właśnie było przyczyną, że Izraelici ulegli tak łatwo jej urokowi. Przechodząc ze stanu koczowniczego do uprawy roli, musieli uczyć się rolnictwa od Kananejczyków. Od nich też dowiedzieli się, że należy oddawać cześć miejscowym bóstwom, by zapewnić sobie dobre zbiory.
Poruszając wargami, szeptał do Jahwe błagalnie:
- Panie Boże, wspomnij na mnie, a przywróć mi teraz pierwszą moc, Boże mój, abym się pomścił nad nieprzyjaciółmi mymi, a za utratę oczu jedną pomstę wziął.
Potem rzekł do chłopca, który go przyprowadził z lochu:
- Puść mię, żebym się dotknął słupów, na których stoi wszystek dom, a podparł się na nich i trochę odpoczął.
- Iżeś zasłużyła i szydziłaś ze mnie. Obym miał miecz, żeby cię zabić.
- Czyżem nie bydlę twoje - żaliła się oślica - na którymeś zawsze zwykł siedzieć aż po dzisiejszy dzień? Powiedz, czym ci coś takiego kiedy uczyniła?
- Pozbądźcie się przedmiotów kultu obecnego, którego macie; oczyśćcie się i zmieńcie szaty. Pójdziemy bowiem do Betel i tam zbuduję ołtarz Bogu, który wysłuchał mnie w czasie mej niedoli i wspomagał mnie, gdziekolwiek byłem.
Rozliczne przedmioty fałszywego kultu przywiezione z Mezopotamii, jak na przykład posążki bożków domowych i kolczyki-amulety, które nosili w uszach, pogrzebano w ziemi pod wielkim dębem w pobliżu Szechem na znak nowego pojednania z Bogiem Abrahama.
W drodze mijał pewnego Izraelitę imieniem Elizeusz, gdy właśnie orał swoje pole zaprzęgiem dwunastu wołów. Eliasz upodobał go sobie i na znak, iż przyjmie go jako ucznia, zarzucił mu na plecy swój płaszcz podróżny.
Naaman, naczelny wódz króla syryjskiego, był człowiekiem bogatym i możnym. Nie był jednak szczęśliwy, gdyż zaraził się trądem. Małżonka jego miała wśród służby dzieweczkę, którą łotrzykowie porwali z Izraela i sprzedali jako niewolnicę Naamanowi. Branka izraelska zlitowała się nad swoim panem i wyjawiła mu, że w Samarii mieszka wielki prorok, który może go uleczyć.
Trzeba było jednak ruszyć w dalszą drogę. Dokładnie w sześć tygodni po opuszczeniu granic Egiptu kolumna stanęła obozem w pustyni Sin, między Elim a Synajem. Pobyt był tam niezwykle uciążliwy. Słońce prażyło niemiłosiernie, a na domiar złego wykończyły się zapasy żywności i wody.
- Daj nam wody - wołali - abyśmy pili!
- Ojciec mój włożył na was jarzmo ciężkie, ja dodam do jarzma waszego; ojciec mój chłostał was biczami, a ja was będę chłostał basałykami.
Starszyzna plemienna, odarta z wszelkich złudzeń, odmówiła uznania króla i pospiesznie opuściła Szechem. Roboam nie zrozumiał jeszcze powagi sytuacji i postanowił siłą zmusić północ do uległości. Na domiar złego dowództwo wyprawy karnej powierzył najbardziej znienawidzonemu człowiekowi, poborcy podatków Adoniramowi, którego imię za panowania Salomona szerzyło postrach.
Sprawcami najazdu okazali się Hyksosi. Wodzowie ich przybrali wszystkie zewnętrzne atrybuty faraonów i utrzymali się w podbitym Egipcie około 150 lat, tłumiąc ogniem i mieczem wszelkie objawy buntu. Wprawdzie okupowali tylko Dolny Egipt z deltą Nilu, ale prowincjonalni książęta Górnego Egiptu stali się wasalami, płacąc uciążliwy trybut.
Stolicą nowych panów Egiptu było Awaris, miasto leżące we wschodniej części Delty.
Danici z łatwością zdobyli i obrócili w perzynę Lais, wytracili jego mieszkańców i zbudowali na gruzach swoją stolicę Dan. Założone tam sanktuarium ze srebrnym posągiem Jahwe zdobyło rozgłos w całym Kanaanie, mimo iż istniało bezprawnie i było potępiane przez kapłanów w Sziloh. Albowiem zabrakło wtedy wodza równego Jozuemu, który by potrafił przywrócić jedność rozbitemu Izraelowi.
Syn jego Joszafat panował dwadzieścia jeden lat. Był on, podobnie jak jego ojciec, zagorzałym jahwistą i prowadził nadal jego politykę. Zawarł nietrwały pokój z Izraelem i przypieczętował go związkiem małżeńskim swego syna Jorama z Atalią, córką potężnego króla izraelskiego Achaba.
Oprócz kapłanów i Lewitów do podtrzymania starej wiary Mojżeszowej przyczyniły się w pewnym stopniu bractwa pobożnych ludzi, którzy składali śluby Jahwe. Poznaliśmy już nazirejczyków, ponieważ należał do nich Samson. Nazirejczycy nie pili wina, nie strzygli włosów, nie spożywali rytualnie nieczystych potraw i nie mogli dotykać zmarłych.
Historyk Kościoła z IV wieku Euzebiusz twierdzi, że Artakserkses w czasie wyprawy do Egiptu uprowadził z Kanaanu sporą liczbę Żydów i osadził w Hirkanii, nad Morzem Kaspijskim. Jeżeli deportacja istotnie się wydarzyła, to musiała ona mieć charakter karny. Według wszelkiego prawdopodobieństwa Żydzi przyłączyli się do ogólnego powstania i oblężenie Betulii było jednym z jego epizodów.
W opowieści biblijnej uderza ścisłość historyczna w odtwarzaniu obyczajów egipskich. Dotyczy to przede wszystkim obrzędów pogrzebowych zastosowanych po zgonie Jakuba i Józefa. Zwłoki ich balsamowano przez czterdzieści dni, a mumie włożono do trumny drewnianej. Już Herodot donosi, że proces balsamowania trwał w Egipcie czterdzieści dni, co zresztą potwierdziły teksty papirusów znalezionych w grobowcach królów i dostojników.
- Wy dziś jesteście świadkami, żem otrzymał wszystko, co było Elimelechowe i Chelionowe, i Mahalonowe, z rąk Noemi.
Świadkowie odpowiedzieli chóralnie:
- My jesteśmy świadkami! Niech uczyni Pan tę niewiastę, która wstępuje do domu twego, jako Rachel i Leę, które zbudowały dom Izraelitów, aby była przykładem cnoty w Efrata, a miała sławne imię w Betlejem.
Przerażająca wiadomość wstrząsnęła Saulem do tego stopnia, że nieprzytomny zwalił się z nóg na ziemię. Gdy go ocucono z omdlenia, nie chciał się posilić, mimo że był niezmiernie osłabiony. Dopiero po długich i usilnych naleganiach nekromantki przełknął kawałek przaśnego chleba i kąsek uwarzonej cielęciny.
Piątego dnia powołał do życia potwory morskie i wszelkie inne istoty żywe, które poruszają się w wodzie, oraz ptactwo szybujące nad ziemią. I błogosławił im mówiąc: rośnijcie i rozmnażajcie się i napełniajcie morze, jak i powietrze.
Szóstego dnia stworzył bydło, płazy i wszelkie inne rodzaje zwierząt chodzących po ziemi. Na samym końcu uczynił człowieka na wyobrażenie swoje, aby panował nad całą ziemią, nad wszystkim, co żyło i rosło na ziemi.
