Zauważ, że koleżanka posługuje się językiem dość mocno sformalizowanym, a w takim nietrudno o nieświadomy plagiat. Możliwe, że nie miała pojęcia o tej książce. Większość ludzi pyta, kiedy chce się czegoś dowiedzieć. To było pytanie do wszystkich, nie tylko do Ciebie.
Tu się, oczywiście, zgadzam. Po prostu kiedyś uczyłem pewnego Niemca naszego kochanego języka. Tłumacząc cokolwiek musiałem odpowiadać: "Masz rację, to nie ma sensu, ale...". Pamiętam, jak przez prawie godzinę odmienialiśmy liczebnik "dwa". No właśnie: "dwóch" - bo "dwoje", a "dwu"? Skąd to się wzięło?
I druga pseudoregułka (czy raczej pseudowyjątek), która mnie strasznie denerwuje: w końcówce [ufka] piszemy zawsze "o z kreską", z wyjątkiem skuwka i zasuwka, gdzie piszemy "u zwykłe". Gad PS. jakby były wątpliwości: w skuwka i zasuwka u nie występuje w końcówce, tylko w obrębie tematu.
Witam, Kiedyś dawno temu sobie wymyśliłam (właśnie), że o ile mówi się "myśleć" (bo myślę, myślałam itd.), o tyle powinno się mówić "wymyślić" (bo wymyśliłam). Ostatnio jednak coraz częściej spotykam się z formą "wymyśleć". I w wiązku z tym mam pytanie: czy jest to jakaś obowiązująca norma językowa, czy też pęd ludzi do "literackości" wypowiedzi i unikanie regionalizmów (jak to było z "domawianiem się" zamiast "dogadywaniem" na przykład)?
Ahoj, W sklepie spożywczym zobaczyłam torebkę z napisem "Wiórka kokosowe". Mam w związku z tym dwa pytania: 1. co to są wiórka? 2. jak brzmi liczba pojedyncza tego rzeczownika (wiórko? wiórkum? :-)) Będę niezwykle dźwięczna za wszelkie sugestie, bo problem mnie męczy już trzeci dzień.
A tutaj muszę się zgodzić. W tym wypadku uznaję termin "łódź podwodna" za całkowicie uzasadniony. Niestety w większości przypadków używa się tego terminu w odniesieniu do wojskowych urządzeń pływających w zanurzeniu.
Proszę Pana o łaskawe zwrócenie uwagi także panu Nowakowi, aby zechciał zamienić "ci" na "Ci". Wulgarne wyrażanie się nie zwalnia nas od przestrzegania zasad pisowni form grzecznościowych. Sprawa ortografii pierwszego słowa została już omówiona. Ze swej strony pozwolę sobie zauważyć brak kropki na końcu wyrażenia. Pozdrawiam wszystkich dyskutantów.
