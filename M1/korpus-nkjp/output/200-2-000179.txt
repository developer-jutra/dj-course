- Rzeczywiście wczoraj tam spacerowałam, no i co z tego? - Blondynka popatrzyła na tancerzy, którzy przy bufecie głośno rozmawiali z właścicielem knajpy.
- Zwariowałaś? Mało ci było wtedy? Przecież on może wrócić.
- Nie boję się. Kupiłam pistolet na gaz. Poza tym nie mogę się po własnym mieście przemykać jak cień. Będę robiła wszystko, na co mam ochotę. Będę normalnie żyć, tak jak przedtem.
- Bo odpowiadają na listy.
- No i widzi pan, czy to nie brzmi dziwnie, piszesz pan listy i później się dziwisz.
- Ale to nie ja piszę te listy. One myślą, że to ja, bo ktoś podaje mój adres.
- Czyli że ktoś się pod pana podszywa.
- Właśnie.
- A skąd bierze adresy tych pań?
Kelnerka przyniosła napoje.
- Mam wobec pana wyrzuty sumienia. Robiłem wszystko, jak trzeba. Nie chciałem panu zaszkodzić. Żeby znaleźć sprawcę, musiałbym się tylko tym zajmować kilka miesięcy, a wie pan, jak jest w mieście. Mam trzy włamania w tygodniu i z pięć kradzieży samochodów.
- Wierzę panu, niech mi pan jeszcze raz powie, teraz już prywatnie: powiedział pan Jasińskiemu czy nie?
- Przysięgam, że nie, przecież to by było świństwo.
