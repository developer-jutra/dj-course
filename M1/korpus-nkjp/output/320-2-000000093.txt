Wtedy powstały między innymi takie pozycje, jak Daruma (Bodhidharma, 1911) autorstwa Bunzaburo Matsumoto.
Poszukiwania pierwotnego zen w odróżnieniu od jego wypaczonych form stały się przyczyną licznych polemik na temat historii tej filozofii, które nie były wolne od wpływu zadawnionych animozji między japońskimi szkołami zen. Informacje na temat historii zen i różnych szkół znajdzie Czytelnik w chronologicznym zestawieniu najważniejszych wydarzeń z historii zen w Chinach i Japonii.
Yueshan: "Słowa i czyny na nic się nie zdadzą".
Shitou: "Na nic się nie zda także brak słów i czynów".
Yueshan: "Nie ma nawet miejsca na wetknięcie szpilki".
Shitou: "To tak, jakby sadzić kwiaty na skale".
5. Pokazały się jego pokrętne intencje. Gdzie zmierza ten stary człowiek?
6. Jest pokonany. Ale ciągle coś jest, a może tylko połowa.
7. Mnich dobrze go naciska, jego język jest przyciśnięty do podniebienia.
8. Mnich zmiażdżył na śmierć tego starego człowieka, musi on upaść w tył bardzo daleko.
9. Patrz! Gdzie on zmierza? Zagonił go aż na drzewo.
Choćby nie wiem jak bardzo niezliczone były istoty czujące - ślubuję je wyzwolić.
Choćby nie wiem jak bardzo niewyczerpane były pasje i żądze - ślubuję je ugasić.
Choćby nie wiem jak bardzo niezgłębione byłyby wszystkie dharmy - ślubuję je zgłębić.
Choćby nie wiem jak bardzo tajemna byłaby Prawda - ślubuję ją pojąć.
Drugi koan:
Ostateczna 'droga' nie jest trudna.
Wskazówka wstępna:
Niebo i ziemia są ciasne, słońce, księżyc i gwiazdy ciemnieją jednocześnie. Nawet jeśli uderzenia pałką spadają jak deszcz, a okrzyki rozlegają się jak grzmoty, ciągle jeszcze nie dożyłeś momentu, kiedy jesteś w stanie pojąć istotę wozu transcendencji.
Dogen wyjaśnia, iż bampo ni shoserareru oznacza odrzucenie ciała i umysłu, bardziej klarowne jest zachowanie znaczenia shoserareru jako bycia oświeconym. Gdyby zależało nam na zachowaniu tłumaczenia shoserareru jako bycia potwierdzonym, miałoby to sens w tłumaczeniu opisowym: "odnajdując (potwierdzając) swoją tożsamość w dziesięciu tysiącach dharm".
Moim zdaniem odpowiedź na pytanie o to, czy osoby, które nie dostąpiły 'oświecenia', mogą się wypowiadać w kwestii zen, można znaleźć w rozważaniach Leszka Kołakowskiego na temat mistyki chrześcijańskiej. Kołakowski krytykuje pogląd, iż "niepodobna analizować mistyki nie będąc samemu mistykiem albo nie mając przynajmniej za sobą doświadczeń mistycznych; inaczej mamy sytuację taką, jak gdyby głuchy chciał uprawiać krytykę muzyczną".
