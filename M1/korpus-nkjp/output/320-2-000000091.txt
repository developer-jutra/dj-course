5.Zostaw na swoim miejscu to, co znajdziesz i zobaczysz.
6.Rozpalaj ogniska tylko wówczas, gdy jest to naprawdę potrzebne i rób to w sposób jak najmniej szkodliwy dla otaczającej przyrody.
7.Używaj tylko opakowań i pojemników, które nadają się do recyklingu.
8.Szanuj pracę i wysiłki osób chroniących przyrodę.
9.Przemieszczaj się po ustalonych i oznaczonych ścieżkach i szlakach dla dobra przyrody, którą podziwiasz.
Głównym pomysłodawcą i propagatorem projektu, zwanego w początkowej wersji "La Ruta Maya", był dawny redaktor naczelny czasopisma "National Geographic" - Wilbur E. Garrett, który w 1989 r. na łamach tego znanego magazynu podróżniczego zaproponował utworzenie ekoturystycznego szlaku dziedzictwa przyrodniczo-kulturowego długości 1500 mil (ok. 2400 km), łączącego najważniejsze zabytki archeologiczne, żywe ośrodki kultury dzisiejszych potomków Majów, obszary chronione oraz inne atrakcje regionu (rys. 11).
Narodowe Stowarzyszenie im. Audubona sformułowało podróżniczy regulamin w formie kodu etycznego, który musi być zaadaptowany przez każdego turoperatora działającego pod jej auspicjami. Wszystkie agencje podpisują umowę, w której zobowiązują się przestrzegać zasad regulaminu. Uczestnicy wycieczki na końcu podróży są proszeni o wypełnienie kwestionariuszy. W ten sposób bada się, czy organizatorzy imprez oraz zatrudniani przez nich pracownicy pracują zgodnie z przyjętymi regułami i priorytetami.
Kiedy rośnie popyt na pamiątki, również rzemiosło artystyczne, a więc kultura materialna, jest narażone na zubożenie i zniekształcenie. Pośród masowo produkowanych i sprzedawanych suwenirów gubią się wyroby tradycyjnego rękodzielnictwa artystycznego, malarstwa, rzeźbiarstwa, tworzone przez utalentowanych twórców ludowych. Tandetne przedmioty mają mało wspólnego ze sztuką, tym bardziej, kiedy wytwarzają je, nieraz "taśmowo", ludzie nie obdarzeni talentem artystycznym. Turyści mają więc często wykrzywione pojęcie o autentycznej kulturze materialnej regionu.
Do form podróżowania, których z pewnością nie można zaliczyć do rodzajów ekoturystyki, należą m.in.: pobyty w wielkich, renomowanych kurortach nadmorskich i górskich oraz wielkich ośrodkach narciarstwa zjazdowego, zwiedzanie ośrodków przemysłowych i obiektów współczesnej nauki i techniki, wyjazdy na olimpiady sportowe, wakacje w ośrodkach rozrywkowych i hazardowych, wyjazdy rozrywkowo-towarzyskie do wielkich miast, zwiedzanie ogrodów zoologicznych, wyjazdy biznesowe itp.
Wysoki stopień świadomości ekologicznej elit rządzących stanowi niewątpliwie dużą szansę dla zrównoważonego rozwoju Mongolii, przy równoczesnym zachowaniu dziedzictwa przyrodniczego i kulturowego kraju. Państwa, które przechodzą dzisiaj transformację systemową i gospodarczą, mają szansę wykorzystać błędy krajów wysoko rozwiniętych i realizować nowy model ekorozwoju, który łączy zdobycze współczesnej nauki z przekazywaną z pokolenia na pokolenie wiedzą i mądrością rdzennych kultur.
