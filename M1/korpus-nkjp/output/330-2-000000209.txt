W zasadzie terapię jajkową na ciele rozpoczynamy od pleców na wysokości pasa i poniżej (fot. 9.), odsłaniając porządnie całe pośladki. Dolną część garderoby osłaniamy papierowymi ręcznikami, aby nie pobrudzić jej później jajkami. Wodzimy jajkiem przy pomocy przyrządu, prawoskrętnie po końcowym odcinku kręgosłupa, a następnie po obydwu pośladkach, aż do momentu, kiedy pęknie żółtko. Możemy jeszcze trochę powodzić tym rozpadniętym żółtkiem, ale już niedużo.
Jeśli w szklance z wodą uformuje się nad żółtkiem cieniutki sznureczek, oznaczać to może, że w naszych myślach wciąż pozostaje jakaś bliska osoba. Może to być pierwsza, bardzo głęboka miłość, może to być ktoś bliski, który wyjechał za granicę (mąż, żona, córka lub syn, ukochany, ukochana). (Fot. 4.)
Jeśli w szklance powstanie szerokie białe pasmo, to można przypuszczać, że choroba pochodzi od kogoś, czyli jest to choroba umyślnie "zadana". Wtedy wlecze się taka choroba przez lata i nie można jej wyleczyć. Ewentualnie może to być zbiorowe podłączenie jakichś kilku upadłych dusz, które mają spośród siebie jednego za prowodyra. Z takimi duchami jest już sprawa poważniejsza i najlepiej jest skierować człowieka do jakiegoś egzorcysty. (Fot. 3.)
Jeśli obok żółtka pojawi się narośl, podobnie jak przy dużym kartoflu może być malutki kartofelek, to taka konfiguracja świadczy o tym, że mamy blisko siebie jakiś poważny problem. Problem z synem lub córką albo z czymś (kimś) innym (fot. 6.). Czasami konstrukcja może przypominać sieci podwieszone na pęcherzykach powietrza. Takie bąbelki mogą informować o tym, że dana osoba przyjmuje jakieś lekarstwa (fot. 7.).
