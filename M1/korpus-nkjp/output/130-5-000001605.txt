Jutro (godz. 19) w warszawskim klubie Proxima wystąpi legendarny niemiecki punk rockowy zespół Die Toten Hosen. Grupa powstała we wczesnych latach 80. Muzycy z Die Toten Hosen (Martwe Spodnie) znani są z licznych skandali i nadal nie zgrzecznieli, chociaż mają już prawie po czterdziestce. Grają łagodną wersję punk rocka, przez ortodoksów oskarżani są o zdradę i komercję.
