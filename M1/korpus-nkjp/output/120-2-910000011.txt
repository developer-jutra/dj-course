Pozostałe dwie oferty to: jedna złożona przez spółkę komunalną "Oczyszczanie Miasta" na łączną cenę 49056,00 zł oraz druga prywatnej firmy "TUŚ" na łączną kwotę 54000,00 zł.
Oferta firmy "TUŚ" była droższa od "Oczyszczania Miasta" o 4.944,- zł, lecz mimo to komisja przetargowa uznała, że najkorzystniejszą ofertę złożyła firma "TUŚ".
Zgodnie z podjętymi na wtorkowym spotkaniu ustaleniami, targi eksporterów oraz wystawy turystyczne odbędą się w przyszłym roku.
Sekretarz Euroregionu, Antoni Nowak przedstawił plany związane z organizacją cyklu imprez w ramach Dni Kultury. Rada - po zapoznaniu się z programem - zwróciła się do Komisji Kultury o szczegółowe opracowanie planu, aby zapewnić na ten cel środki finansowe.
W poniedziałek, 24 listopada w Miejskim Ośrodku Kultury w Nowym Targu odbyła się promocja książki 650 lat parafii Świętej Katarzyny w Nowym Targu księdza prałata Mieczysława Łukaszczyka.
Autor książki barwnie opowiadał o dziejach powstania monografii parafii Świętej Katarzyny. Pomysł powstał podczas uzupełniania ksiąg parafialnych, które były skrupulatnie sprawdzane podczas duszpasterskich wizytacji. Ksiądz prałat zafascynowany historią swojej parafii postanowił przedstawić ją w formie książkowej.
Najpierw zagrali Śwarni, potem powitała zebranych Gaździna posiadów - Wanda Szado Kudasikowa, a słowo wstępne wygłosił red. Łukasz Tischner - sekretarz redakcji miesięcznika "Znak", na łamach którego od maja b.r. drukowane są pod znaczącym podtytułem "Znak na opak" - "Wieści ze słuchanicy", listy, autorstwa wymienionych już posiadników.
76-letni Ferdynand D. uchodzi w okolicy za zamożnego człowieka. Żonę ma w Stanach Zjednoczonych, dorosłym dzieciom powodzi się dobrze.
W środę około godz. 23, gdy był już w łóżku, nagle zgasło światło. Staruszek myślał, że to elektrownia wyłączyła światło. Nagle z ciemności wyłoniło się trzech mężczyzn kryjących twarze pod kominiarkami. Do domu weszli przez pomieszczenia gospodarcze, po wyjęciu z futryn okna. Okazało się później, że to oni wykręcili korki.
Po Mszy świętej procesja przeszła na cmentarz, gdzie ksiądz Łasut odczytał "wypominki" i wspomniał zmarłych członków Ogniska. Na ich grobach złożono również wiązanki kwiatów i zapalono znicze.
Dalsza część jubileuszu odbyła się w nowej siedzibie Ogniska Poronin, w Gminnym Ośrodku Kultury. Pomieszczenie to zostało przygotowane i użyczone na cele ZP przez Urząd Gminy, a poświęcenia dokonał ksiądz biskup Kazimierz Nycz.
Wielu uczestników tegorocznego Karnawału gościło już wcześniej na deskach Domu Ludowego w Bukowinie Tatrzańskiej. Część z nich wyjechała z nagrodami.
Jak co roku nie zabrakło imprez towarzyszących - spektakli Amatorskiego Zespołu Teatralnego z Bukowiny, występu zespołów ze Lwowa, Słowacji, Czech i Węgier oraz zawodów strzeleckich, wystawy twórców ludowych i plenerowej zabawy przy watrze.
Komuna - choć jeszcze dycha - leży przywalona kamieniem historii, ale zgłaszam, że "Obrochtówka" żyje i przyjmuje gości.
Plan zwiedzania miałem obmyślany w najdrobniejszych szczegółach: najpierw przystawka, najlepiej tatar, wódeczka, następnie wódeczka i grzybowa, następnie coś z baraniny, a że tłusta, no to wódeczka, może dwie, a potem, jeśli tylko trzewia wytrzymają, to coś na słodko, ale nie ciastko - raczej już likier.
We wtorek, 22 czerwca naczelnik Tatrzańskiego Ochotniczego Pogotowia Ratunkowego podpisał umowę z przedstawicielami firmy Master Foods, która będzie zaopatrywała psy lawinowe w pożywienie pedigree.
Obecnie w akcjach lawinowych pomagają Tatrzańskiemu Ochotniczemu Pogotowiu Ratunkowemu cztery specjalnie wyszkolone psy - sznaucer olbrzym, mieszaniec owczarka z malamutem i dwa owczarki niemieckie. Są również trzy szczeniaki, które zaczęto już szkolić. Trzymiesięczne owczarki niemieckie pochodzą z wyspecjalizowanej hodowli ze Słowacji.
Wskutek poszerzonego zakresu robót zwiększono znacznie pierwotne nakłady na takie zadania, jak przebudowa i kanalizacja sanitarna na ul. Grel, modernizacja chodników na Rynku, przebudowa ul. Rekuckiego, gazyfikacja centrum miasta.
W ciągu roku zostały dodatkowo wciągnięte do planu: zakup i montaż szaletów kontenerowych, zasilanie energią Al. Tysiąclecia, zakup i montaż przystanków komunikacji miejskiej w Rynku oraz kanalizacja sanitarna w ul. Norwida i Na Równi.
Na dachu hotelu "Skalny" należącego do firmy "Valg-Podhale" pojawiły się ostatnio anteny. - To anteny Polcomtelu. Dzięki nim jeszcze w maju będzie możliwy kontakt ze światem za pomocą telefonu komórkowego - zapowiada Guziołek, wiceprezes Valg-Podhala. Spółka podpisała także umowę z Centertelem, którego maszt pojawi się wkrótce na dachu "Skalnego". Inwestycje te powinny ucieszyć nie tylko mieszkańców Nowego Targu. Dzięki antenom "Polcomtelu" i masztowi "Centertelu" zadziałają "komórki" w promieniu 40 kilometrów.
Jury w składzie prof. Jerzy Kurcz (AM Kraków), prof. Andrzej Banasiewicz (AM Warszawa) i doc. Józef Radwan (AM Kraków) oceniało chóry w pięciu kategoriach, analizując dobór repertuaru, stopień trudności utworów i artystyczny poziom wykonania.
Zakopiański Zespół Dziecięco-Młodzieżowy Chór "Turliki" pod dyrekcją Ewy Sterczyńskiej zajął pierwsze miejsce w swojej kategorii.
W r. 45 oddział ten rekrutujący się z żołnierzy Armii Krajowej zajmował się wywiadem, niósł pomoc żołnierzom AK zagrożonym aresztowaniem - przerzucając ich za granicę bądź do "Ognia" na Podhale.
W maju 1946 roku przybył do Krakowa od "Ognia" Jan Janusz ps. "Siekiera" wraz z grupą żołnierzy podziemia. Odtąd oba oddziały działały wspólnie.
22 kwietnia - Konkurs recytatorski im. St. Nędzy-Kubińca - na szczeblu gminnym.
8 października - Międzygminny konkurs recytatorski im. St. Nędzy-Kubińca.
8 listopada - Poetyckie zoduski .
Dziecięcy Zespół regionalny "Polany" im. St. Nędzy-Kubińca planuje dodatkowo na październik obchody 50. rocznicy istnienia. Zaproszeni będą na nie wszyscy żyjący członkowie, instruktorzy i kierownicy, którzy tworzyli zespół przez te lata.
W odniesieniu do pogranicza podhalańsko-spiskiego chodziło przede wszystkim o nadzorowanie - z chwilą wybuchu antyaustriackiego powstania - przejść ze Spisza i Orawy na Nowy Targ, w którego rejonie przewidywano koncentrację miejscowych sił powstańczych, jakie częścią miały ruszyć stąd ku Wadowicom, częścią zaś - podejmować i szerzyć w okolicy działania partyzanckie.
W tym roku mikołajowe święto trwać będzie w Zakopanem aż cztery dni. Nic dziwnego, że z tej okazji wystąpi prawie dwudziestu Mikołajów.
Do pierwszego spotkania z tym legendarnym świętym, zaproszonym przez Biuro Promocji, dojdzie na Placu Niepodległości 4 grudnia o godzinie 11.00. Przyjedzie on saniami w otoczeniu świty i Śnieżki, która pomoże mu rozdawać słodycze. Czekać na niego będą dzieci z przedszkoli i uczniowie pierwszych czterech klas szkół podstawowych.
11 listopada o 10.30 w kościele Najświętszego Serca Pana Jezusa odprawiona zostanie uroczysta Msza św. koncelebrowana. Po nabożeństwie poczty sztandarowe, Orkiestra Miejska, władze samorządowe i mieszkańcy przemaszerują na Rynek pod Ratusz. Tam odśpiewany zostanie hymn państwowy oraz rota, a pod tablicą pamiątkową złożone będą kwiaty.
W hali KS "Gorce" o godz. 12.30 rozegrany zostanie także finałowy mecz koszykówki o Memoriał T. Lacha.
4. Mgr Zofia Zapała przez najbliższe pięć lat będzie dyrektorką Przedszkola Samorządowego w Czarnym Dunajcu. Decyzję o przedłużeniu kadencji podjął Zarząd Gminy.
5. Zarząd Gminy dokonał podziału środków finansowych, przeznaczonych w budżecie gminy na przyjęcie na Podhalu papieża Jana Pawła II. Po 10.000 zł otrzymają Komitety Organizacyjne w Ludźmierzu i Zakopanem.
Wójt Ślimak twierdzi, że baseny uatrakcyjnią pobyt w Gminie Szaflary i zapoczątkują jej rozkwit turystyczny. - Mamy bogatą bazę noclegową, rewelacyjne stoki, na których długo zalega śnieg. Turyści będą mogli pozostawić narty i prosto ze śniegu otaczającego nasze baseny, wskoczyć do ciepłej wody tak, jak to można obserwować zimą na Słowacji - roztacza swoje wizje wójt.
Zebranie prowadził Wojciech Stoch, strażak, przewodniczący Rady Sołeckiej. Sprawozdanie składał m.in. komendant zębiańskiej OSP Wojciech Lassak. Jednostka liczy 27 druhów, posiada dwa samochody - liaza i żuka. W 1998 r. strażacy z Zębu 46 razy wyjeżdżali do pożaru. W minionym roku stan posiadania miejscowej OSP powiększył się o pompę pływającą "Niagara", 2 węże, 14 mundurów ochronnych i 4 pagery.
Ja żądam tylko moich praw, wynikających z litery prawa Statutu NSZZ Solidarność Rozdział III §11 pkt. 8 - Członek Związku ma prawo występować z wnioskami i postulatami do władz związkowych wszystkich szczebli, pkt. 9 - Członek Związku ma prawo: - być na bieżąco informowanym o wszystkich decyzjach i innych działaniach wszystkich instancji Związku.
Stanisław Mróz prawie nigdy nie rozstawał się z dudami. Widywano go z nimi zarówno przed szałasem w Małej Łące, jak i przed swoją chałupą we wsi. Towarzyszyły mu również podczas pracy w polu. Włodzimierz Wnuk, w książce "Moje Podhale" opisuje wydarzenie z czasów dzieciństwa Andrzeja Galicy:
W tej sytuacja bardzo ważną jest sprawą regularne płacenie czynszu przez najemcę. W przypadku dwumiesięcznych zaległości mieszkanie powinno być zwrócone Miastu. Nie mogą z tego względu otrzymać mieszkania komunalnego osoby uzależnione, np. alkoholicy. Zachodzi bowiem obawa, że powstaną zaległości w płaceniu czynszu, a lokal zostanie zdewastowany.
To prezentacja czterech projektów, w tym trzech autorstwa zakopiańskich architektów: Ośrodka Rehabilitacyjno-Wypoczynkowego "Czarny Potok" obok Krynicy Krzysztofa Chwaliboga, Ryszarda Girtlera i Zenona Remi, pensjonatu w Krynicy, Centrum Sportowo-Turystycznego pod Nosalem autorstwa Rafała Rafacza i Anny Rafacz oraz Miasteczka Wodnego na Antałówce projektu Zenona Remiego, Jerzego Trzeciaka, i Jana Nygerna.
2) Szkoła Podstawowa Nr 2 w Białym Dunajcu Górnym - nie remontowana przez 25 lat. Należy zrobić remont generalny kotłowni (1 kocioł pęknięty, 1 pompa nie działa, pęknięty podgrzewacz ciepłej wody, skorodowane przewody i zasuwy centralnego ogrzewania), wymienić zużytą stolarkę drzwiową i okienną oraz częściowo posadzki w klasach, podłączyć szkołę do wodociągu i wykonać remont instalacji wodociągowej.
Akcja prowadzona była w warunkach pełnej zimy, przy opadzie śniegu, jak powiedział Naczelnik TOPR Jan Krzysztof. Turyści wychodząc na Szpiglasową Przełęcz pobłądzili, ale na szczęście zachowali się potem rozsądnie, oczekując na pomoc ratowników i dzięki temu wyszli z opresji cało. W akcji ratunkowej uczestniczyło ok. 20 ratowników.
Troje nowotarżan - Paweł Jaskierski, Anna Bartoszek i Kajetan Guzik zostało nagrodzonych na ogólnopolskim konkursie plastycznym "Polskie zamki, pałace, dwory i dworki w otoczeniu parków".
Prace wykonane zostały w pracowni graficznej MDK w Nowym Targu pod kierunkiem Marii Mrożek. Jury nagrodziło zaledwie 17 prac spośród nadesłanych 2190. Otwarcie wystawy nastąpi 13 listopada w Galerii Opery i Operetki Zamku Książąt Pomorskich w Szczecinie.
Od 1957 roku co pięć lat wybitnym współczesnym malarzom przyznawana jest Nagroda Rubensa. Wśród laureatów byli: Francis Bacon, Cy Twombly czy Giorgio Morandi. W tym roku laureatem tej nagrody został Lucian Freud.
Malarstwo Rubensa odegrało zasadniczą rolę w historii kultury europejskiej. Dziś Siegen, miejsce urodzenia wielkiego artysty udowadnia, że sztuka sprzed wieków i ta współczesna mają ogromne znaczenie i wartość jako sposób wyrażania myśli i uczuć.
Oprócz utworów Chopina, będzie można usłyszeć kompozycje Grażyny Bacewicz, Belli Bartoka i Pablo Sarasatego w wykonaniu Bianki Wierzbickiej (fortepian) oraz skrzypków: Magdaleny Szczepanowskiej-Reichert i Bartosza Cajlera.
Koncert odbędzie się w Państwowej Ogólnokształcącej Szkole Artystycznej w Zakopanem, ul. Sienkiewicza 12. Początek o godzinie 17.00.
W poniedziałek, 15 listopada w koszarach Karpackiego Oddziału Straży Granicznej w Nowym Sączu, podczas uroczystego apelu, funkcjonariuszom SG wręczono odznaczenia państwowe i akty mianowania. Złoty Krzyż Zasługi otrzymał mjr Robert Podgórski z Nowego Targu.
Informacje uzyskaliśmy od Marka Jarosińskiego, rzecznika prasowego Karpackiego Oddziału Straży Granicznej.
Wędrował po Tatrach od 1914 r., wspinał się od 1924. Pokonał m.in. północną ścianę Małego Kieżmarskiego Szczytu w 1932 r. wspinając się z Wiesławem Stanisławski. W latach 1947-49 zrobił pierwsze zimowe przejścia północno-wschodniego filara Ganku oraz wschodniej i zachodniej ściany Kościelca.
Obszerny tekst biograficzny poświęcony osobie słynnego taternika opublikujemy za dwa tygodnie - 14 października w "TP" nr 41.
Z każdym rokiem ruch osobowy i towarowy na przejściu granicznym w Chyżnem rośnie. Zwiększa się też ilość przestępstw popełnianych i wykrywanych na granicy. Podstawowym zadaniem straży granicznej jest kontrola ruchu granicznego. Często jednak dociekliwość pracowników straży powoduje, że za kratki trafiają groźni przestępcy. Udaremniają też wprowadzenie do kraju lub wywóz kradzionych samochodów.
Pierwszy zjazd rodziny Gutów-Mostowych odbył się 2 czerwca 1994 roku w Szaflarach. Kolejne, tradycyjnie już w Boże Ciało w Poroninie. Tegoroczny, szósty otworzył ksiądz Stanisław Gut-Mostowy prośbą - byśmy zawsze tworzyli jedną wielką rodzinę i pamiętali skąd jesteśmy.
To chyba najważniejsze. Rodzina bowiem to wartość złożona z jednej strony ze wspólnej tradycji i historii, z drugiej z bogactwa różnorodności.
10. W związku z koniecznością wniesienia do sądu tzw. pozwu wzajemnego w sprawie budowy oczyszczalni ścieków wobec wykonawcy robót, wyrażono zgodę na pokrycie kosztów w wysokości około 4 tys. zł z tytułu udzielenia pełnomocnictwa prawnikom, którzy będą reprezentować interesy gminy.
11. Zarząd Gminy ustalił, że miesięczna odpłatność za pobyt jednego dziecka w Przedszkolu Samorządowym w Czarnym Dunajcu będzie wynosiła 60 zł.
Właściciel audi był bardzo zaskoczony, gdy 7 marca odwiedzili go policjanci z informacją, że znaleźli jego samochód. Nowotarżanin przekonany był, że pojazd znajduje się w garażu.
Tymczasem w nocy z soboty na niedzielę z garażu przy Al. 1000-lecia złodzieje wyprowadzili audi warte 10 tys. zł. Zdążyli dojechać do Knurowa. Tam wpadli do rowu, co zmusiło ich do porzucenia pojazdu.
W sobotę, 13 grudnia o godzinie 8.45 nastąpi uroczyste otwarcie sesji, a potem przedstawione zostaną referaty. Beata Skoczeń-Marchewka i Grażyna Mosio będą mówiły o Wpływie kultu Matki Boskiej Ludźmierskiej na umacnianie regionu podhalańskiego, Emil Kowalczyk przedstawi referat na temat Sanktuarium Matki Boskiej Ludźmierskiej a kultura Orawy, a Marian Pawłowski - Sanktuaria a ruch turystyczny.
Do akcji ratunkowej wezwano prawie wszystkich strażaków z zakopiańskiej Jednostki Ratowniczo-Gaśniczej. Przyjechali też strażacy z OSP z Poronina, Suchego i Kościeliska. - Staramy się opanować sytuację, ale nie jest to takie proste. Wydaje mi się, że na tym odcinku Krupówek wykonano kanalizację zbyt wąskimi rurami. Jak przychodzi ulewny deszcz, to robi się dramat - powiedział nam jeden ze strażaków dowodzących akcją.
Do nowotarskiej tradycji weszły organizowane przez burmistrza spotkania noworoczne. 3 stycznia w nowotarskim MOK-u odbędzie się kolejne. O godz. 18.00 wystąpi chór "Echo Gorczańskie" z koncertem kolęd. Później burmistrz Marek Fryźlewicz ma wygłosić krótkie przemówienie i wznieść toast noworoczny. Dalsza część miłej imprezy to okazja do spotkań, życzeń i rozmów.
Ponad 30 par z Gminy Nowy Targ świętowało tydzień temu z okazji długoletniego pożycia w związku małżeńskim. Wzruszająca uroczystość odbyła się w nowotarskiej restauracji "Kaprys".
Większość par obchodziła 50-lecie ślubu czyli "złote gody". Najdłuższym stażem małżeńskim mogli jednak pochwalić się Anna i Andrzej Wilczkowie z Łopusznej, którzy założyli sobie wzajemnie obrączki 64 lata temu.
Dalszą część sesji zdominowały problemy oświatowe. Radna Grażyna Uher-Smoroń złożyła rezygnację z funkcji dyrektora Szkoły Podstawowej nr 2. - Starałam się pełnić jak najlepiej swoją funkcję. Myślę, że znajdzie się ktoś lepszy na to stanowisko. To moja osobista decyzja i proszę o jej przyjęcie - tłumaczyła radna. Po przyjęciu rezygnacji radni i burmistrz wręczyli Grażynie Uher-Smoroń kwiaty i podziękowali za pracę oklaskami na stojąco.
W ciągu ostatnich lat lokal bardzo podupadł i zapracował sobie na miano bukowiańskiej "mordowni". Tym większym zaskoczeniem są sygnały o ambitnych planach dotyczących tego miejsca.
Na początku tego roku lokal wydzierżawiła od GS-u Stanisława Górkiewicz, której głos znają dobrze słuchacze Radia "Alex". Nowa gospodyni zapowiada, że już wkrótce "Janosik" stanie się "miejscem kulturalnej rozrywki".
We Mszy świętej odprawionej w kościele pw. Matki Bożej Lourdeńskiej w Krakowie przez biskupa Albina Małysiaka w asyście około 120 księży i w ostatniej drodze na miejsce wiecznego spoczynku na Cmentarzu Rakowickim w Krakowie, brali udział mieszkańcy Krakowa, Tarnowa i liczni parafianie parafii Zakopane - Olcza, wraz z kapelą góralską, sztandarami Związku Podhalan - Ognisko Olcza oraz Ochotniczej Straży Pożarnej z Olczy.
10 października odbył się przetarg na wykonanie dachu dwuspadowego nad całym budynkiem Szkoły Podstawowej nr 2 w Zakopanem.
Jest to realizacja przyjętego przez Zarząd Miasta planu modernizacji budynków szkolnych. Zadaniem najpilniejszym jest wymiana płaskich dachów na strome, dwuspadowe. Dotyczy to szkół nr 2, 4, 8 i 9.
Urodzony w 1958 r. absolwent "Kenara" studiował w Gdańsku. Uprawia malarstwo, rysunek i rzeźbę. Swoje dzieła wystawiał m.in. w Zakopanem, Wrocławiu Wiesbaden oraz Karslruhe, uczestniczył też w wielu wystawach zbiorowych.
W Nowym Targu wystawił pejzaże bliskie realizmowi, będące w większości owocem podróży po Italii. Uwagę zwraca szczególna kolorystyka i rodzaj światła, jakie zostały uchwycone w malarskich impresjach.
W tym miejscu chciałem gorąco podziękować całemu Zarządowi wraz z Dyrekcją, wszystkim Komitetom, Programom Radiowym i Telewizyjnym, kierownictwu i pracownikom Domu Podhalan, zespołom regionalnym, sportowcom, księżom i kościołom, biznesmenom oraz wszystkim członkom i przyjaciołom naszej organizacji - za dotychczasową współpracę, za każdy okazany gest dobrej woli i zrozumienia oraz poparcia wszystkich naszych przedsięwzięć.
Zanim jednak dojdzie do prac remontowych, konieczne są środki ostrożności. Dlatego do czasu realizacji remontu autorzy projektu zalecają ograniczenie prędkości do 40 km/h, prowizoryczne wzmocnienie lub demontaż zagrożonych słupów oświetleniowych, wyłączenie z użytkowania części targowiska i parkingu, położonych pod estakadą, w miejscach znacznych osłabień barier ochronnych oraz dokonywanie na bieżąco przeglądów stanu konstrukcji i usuwanie w razie potrzeby odspojonych fragmentów betonowej otuliny.
Na pierwszy ogień wylosowałem ze swojej listy, oczko - nr 21. Stosunkowo niedawno, bo kilka lat temu otwarta restauracja hotelu "Kasprowy Wierch".
Sala czysta, nawet powiedziałbym sterylna, stoliki przykryte świeżymi obrusami, co niestety nie zawsze jest normą. Jak duch pojawia się kelner p. Marek (wiem po lekturze rachunku), zapala świecę stojącą na estetycznym lichtarzyku. Podaje kartę.
Postać św. Kazimierza Jagiellończyka wykonał z drewna jaworowego Henryk Burzec. Obok rzeźby stojącej na honorowym miejscu w budynku szkolnym zawieszone będą dwa gobeliny - jeden z z jagiellońskim orłem, drugi - z pogonią litewską. Autorką tych tkanin ma być Marta Gąsienica-Szostak.
Finansowo wspiera Trutnia Gminny Ośrodek Kultury w Rabie Wyżnej, a także skawiańscy biznesmeni z Polski i Chicago.
Od dwóch lat Truteń przewodzi wśród kabaretów wiejskich. Startując z zawodowymi kabaretami w Ełku na MULATCE 95' oraz na przeglądzie kabaretów PAKA KRAKÓW 95' i 96' udowodnił swóją wysoką klasę. Cyklicznie co dwa tygodnie Truteń występował w TVP1 w programie pt. "TROMBITA".
Tworzenie lokalnych preferencji w sprzedazy ziemi i nieruchomości winno być polską i podhalańską racją i regułą. Każda władza jest odpowiedzialna nie tylko przed wyborcami, ale i pokoleniami i zdaje sprawę z włodarstwa swego.
Czy wszystko musi być na sprzedaż dziś i zaraz?
Wyrażamy nadzieję, że do uchwalenia i wprowadzenia w życie ustawy reprywatyzacyjnej ten proces zostanie wyraźnie ograniczony.
Zabrakło pieniędzy na dokończenie dobudowanego przy szkole skrzydła, w którym według planów mają powstać pokoje hotelowe dla 50 osób oraz jadalnia. Budowa jest w stanie surowym. Na dokończenie części hotelowej, zdaniem dyrektora szkoły, Stanisława Kalaty potrzeba ok. 1 mln zł.
W najbliższą sobotę, 29 stycznia o godz. 11.00 w coctail-barze "Morskie Oko" odbędzie się casting do trzech konkursów piękności. Zostanie wybrana finałowa grupa dziewczyn do konkursu Miss Ziemi Tatrzańskiej 2000 w ramach Miss Polski. Kandydatki powinny mieć minimum 15 lat, ale nie więcej niż 23. Kryterium wzrostu nie obowiązuje.
Już jesienią w ośrodku biathlonowym w Kirach zamontowany zostanie nowoczesny elektroniczny system tarcz do strzelania niemieckiej firmy HoRa 2000 E. Sprzęt wart prawie 300 tysięcy marek zakupiony został przez Urząd Kultury Fizycznej i Turystyki.
System ma 27 stanowisk i zatwierdzony jest do roku 2100. Dzięki niemu ośrodek będzie mógł starać się o organizację najpoważniejszych imprez sportowych jak np. mistrzostwa świata. Wcześniej jednak konieczne będzie poszerzenie tras i rozbudowa zaplecza.
8 i 9 lipca odbędą się Mistrzostwa Polski w Wędkarstwie Muchowym. Zawody będą rozgrywane na Dunajcu na odcinku od Krościenka do mostu w Gołkowicach. Tereny te na czas mistrzostw zostaną wyłączone z ogólnego wędkowania. Nowotarskie Koło PZW nr 16 będzie reprezentowane przez trzech wędkarzy: Artura Racławskiego, Józefa Lacha i Mariana Mozdyniewicza.
W piątek, 15 października, po raz trzeci ruszyła Zakopiańska Akademia Sztuki. Tradycyjnie rozpoczął ją w BWA koncert inauguracyjny z udziałem mistrzów-wykładowców: Jadwigi Gadulanki, Paula Gulda, Roberta Szredera, Antoniego Brożka i Bogdana Kułakowskiego. Niestety zabrakło światowej sławy muzyka, przyjaciela Karola Szymanowskiego, Romana Totenberga, któremu choroba nie pozwoliła na przyjazd do Zakopanego.
12 czerwca podczas zejścia z Zawratu poślizgnęła się na śniegu i spadła Zawratowym Żlebem 22-letnia turystka z Wrocławia. W wyniku upadku doznała kontuzji stawu skokowego i ogólnych potłuczeń. Ranną przetransportowano śmigłowcem do zakopiańskiego szpitala.
13 czerwca w rejonie przełęczy w Grzybowcu złamała nogę 63-letnia turystka z Radomia. W noszach francuskich zniesiono ją do Strążyskiej i dalej samochodem przewieziono do szpitala.
Doktor Słodkowski zapewnia, że przynajmniej raz na kwartał będzie odwiedzał Zakopane. Na pytanie kim jest, lekarzem, czy bioenergoterapeutą odpowiada: - Przede wszystkim chcę pomagać ludziom i nie jest dla mnie istotne, czy będę to robił jako lekarz czy jako bioterapeuta. Ważne, by leczenie było skuteczne.
Działalność ks. Wita Maśnickiego - wielkiego Polaka, wielkiego patrioty, znakomitego organizatora i gazdy, wreszcie rzetelnego duszpasterza, został uhonorowana nie tylko przez Związek Podhalan. 25 września 1929 r. papież Pius XI mianował go prałatem. Ponadto dwukrotnie parafianie i księża-przyjaciele organizowali wspaniałe uroczystości: w 1919 r. - srebrny, a w 1946 r. - złoty jubileusz pracy kapłańskiej.
Jak już pisaliśmy, w roku 1997 uroczyście obchodzimy setną rocznicę wybitnego mieszkańca Kościeliska - Stanisława Nędzy-Kubińca.
Dzisiaj pragniemy zapoznać Państwa z preliminarzem imprez związanych z obchodami:
2 kwietnia - Uroczysta Msza święta w kościele parafialnym w Kościelisku, złożenie wiązanki na grobie poety na Pęksowym Brzyzku, a w Domu Ludowym występ Zespołu Regionalnego Polany, im. St. Nędzy-Kubińca, działającego przy SP Kościelisko.
Główną przyczyną spadku liczby kozic, zdaniem wicedyrektora Lasów Państwowych TANAP-u, są zmiany klimatyczne w Tatrach, a konkretnie przesunięcie warunków zimowych na miesiące wiosenne. Na ostatnich dziesięć lat osiem obfitowało w opady śnieżne w kwietniu i maju. Wystarczy dodać, że jest to czas, kiedy rodzą się małe koźlęta, aby zrozumieć, jakie to ma znaczenie dla przetrwania gatunku.
W niedzielę, 1 sierpnia w "Witkiewiczówce" na Antałówce otwarta zostanie wystawa Samodzielnej Asocjacji Malarzy - Dialog sentymentalny.
To drugie już z kolei spotkanie artystów zakopiańskich i warszawskich, związanych z ZTPP. Pierwsze odbyło się rok temu, a jego efektem była wystawa w galerii "Rzeźnia".
Po tygodniu łażenia po górach Kowalskiemu ubyło około 600 zł - były to koszty biletów TPN, drobne jedzenie i zakupy, w tym kartki ze znaczkami (pocztówka 50 gr.), no i bilety na kolejkę Kasprowy Wierch - 17 zł od osoby i na Gubałówkę 6 zł. Najmłodsi Kowalscy dostali jeszcze od rodziców po małej ciupadze (każda kosztowała 4 zł) i raz zjechali na zjeżdżalni grawitacyjnej na Gubałówce (2.5 zł od osoby).
Po dwudziestu kilku latach Kuskowscy rozwiedli się. - Najbardziej cenię lata po rozwodzie. Dopiero wtedy mogliśmy żyć w czystej przyjaźni - mówi dziś Marianna. - Staszek był trudnym człowiekiem, bardzo rozdwojonym. To był inteligentny gość, wrażliwy, na zewnątrz wesoły i pogodny, ale w środku rozgrywał się w nim dramat - dodaje. - Miał zaufanie do ludzi. Obracał się w różnym towarzystwie, często bardzo dziwnym - wspomina była żona.
Tuż po Nowym Roku na miejscu znowu pojawili się budowniczowie igloo. - To musiało się zawalić, bo było źle śnieżone - oceniał sytuację jeden z rodzimych cieślów. - Jakby kładli śnieg z dołu do góry, nic by się nie stało. Zawalili śniegiem całą górę nierówno i musiało strzelić. Teraz zrobi się podpory i będzie.
Od dwóch tygodni nowotarska Straż Miejska na wniosek radnych codziennie patroluje okolice placu Evry. Od 6.00 krąży tu radiowóz, przychodzą piesze patrole.- Na tym właśnie polega prewencja - uważa komendant Straży Miejskiej Edward Poręba. - My nie mamy tylko interweniować, ale głównie zapobiegać powstaniu przestępstw. Od kiedy się tu częściej pojawiamy - grupki pijanych zniknęły z tej okolicy. Jesteśmy tu od 6.00 do 21.00.
Kasprowicz opuścił Wrocław i wyjechał do rodzinnego Szymborza. Z kolei postanowił zamieszkać we Lwowie. Z początkiem 1889 roku związał się z "Kurierem Lwowskim" i przez dwanaście lat był krytykiem, recenzentem teatralnym, sprawozdawcą sądowym, publicystą i felietonistą. Początek pracy dziennikarskiej zbiegł się z jego debiutem książkowym - zbiorem wierszy pod wspólnym tytułem "Poezje". Tomik poezji wywołał odzew krytyki literackiej, ale wyraźnie przychylnej młodemu poecie.
W sobotę, 7 sierpnia, na otwieranym bazarze było hucznie, choć właściciele, którzy rozesłali z górą 200 zaproszeń myśleli, że będzie huczniej... Był wielki świat - wstęgę przecinał wraz z Andrzejam Stochem i Romanem Bulasem, wiceburmistrz Krzysztof Owczarek, ksiądz święcił inicjatywę, a wokół szwedzkiego stołu krzątały się rzesze zaproszonych i przygodnych gości. Niektórzy wykazali się wyjątkowym apatytem - kamera zarejestrowała np. panie, ładujące darmowe owoce ze stołu... wprost do reklamówek.
Niedawno także na Podhale trafiła kaseta z nagraniem pobytu prezydenta Aleksandra Kwaśniewskiego na uroczystościach w Charkowie. Tam, nad grobami tysięcy polskich oficerów zamordowanych przez bolszewików, stał, chwiejąc się na nogach, podpity prezydent Rzeczpospolitej.
Członkowie obecnej na uroczystości Organizacji "Rodziny Katyńskie" wydali oświadczenie, w którym stwierdzają, że mają nadzieję, iż podobna niedyspozycja pana prezydenta w tym miejscu nie powtórzy się.
Strach polny popularnie zwany strachem na wróble nie ma nic wspólnego z maleńkim ptaszkiem, który raczej nie pojawia się na polach, tylko trzyma się ludzkich osiedli. Zresztą nazwa ta nigdy nie funkcjonowała na terenach górskich. W Beskidzie Żywieckim strachy nazywają "bebokami". Na Podhalu, Orawie, Spiszu, w Gorcach i Pieninach występuje określenie "dziad" lub "kulawiec". W okolicach Krakowa otrzymał nazwę "pucherok", a w Beskidzie Sądeckim "urok".
Przed kilkoma dniami z Sądu Wojewódzkiego w Nowym Sączu nadeszły dokumenty, potwierdzające osobowość prawną Centrum Przewodnictwa Tatrzańskiego, które zostało zarejestrowane jako związek stowarzyszeń w dniu 16 lipca br. Siedzibą władz jest Zakopane.
Istniejące dotychczas Centrum Przewodnictwa Tatrzańskiego TPN PTTK było umową między tymi instytucjami i nie posiadało osobowości prawnej. Prezesem tego centrum był Jan Krupski.
W ubiegłym tygodniu Franciszek Adamczyk, wójt Gminy Lipnica Wielka uczestniczył w spotkaniu Naczelnej Rady Zatrudnienia. Omawiano tam projekt programu promowania produktywnego zatrudnienia i zmniejszania bezrobocia.
Lipnicki wójt bierze czynny udział w promowaniu Gminy i w miarę możliwości stara się zmniejszyć bezrobocie na swoim terenie. W ramach Ochotniczych Hufców Pracy skieruje jedną osobę na kurs kowalstwa artystycznego.
Wydaje się, że czasy, gdy przed wyjściem w góry trzeba było uważnie przestudiować z trudem zdobyty przewodnik, odchodzą w przeszłość. Pomijając fakt, że półki w księgarniach uginają się pod ciężarem tego typu publikacji - coraz częściej potrzebne informacje znajdziemy w internecie.
25 sierpnia tego roku, tuż przed koncertem w namiocie festiwalowym, na wniosek prokuratury nowotarskiej Stanisław U. został zatrzymany. W areszcie spędził 48 godzin. W trakcie przesłuchania tancerz "Hyrnych" nie przyznał się do zarzucanych mu czynów, często zasłaniał się brakiem pamięci. Przesłuchiwała go także prokuratura zakopiańska, która prowadzi przeciw niemu oddzielne postępowanie w sprawie włamania do samochodu.
17 września wpłynął do Sądu Wojewódzkiego w Nowym Sączu akt oskarżenia przeciwko Józefowi G., któremu nowotarska prokuratura zarzuciła próbę podpalenia zabudowań należących do matki. Zdarzenie miało miejsce 20 kwietnia tego roku.
52-letni mieszkaniec Nowego Targu, Józef G. kłócił się ze swoim bratem Andrzejem i matką od wielu lat. Powodem były nieporozumienia majątkowe. Spór zawsze zaogniał się, po wypiciu alkoholu przez Józefa G.
W pawilonie D znajduje się także oddział psychiatryczny, stacja dializ, poradnia kardiologiczna, cukrzycowa i chirurgii szczękowej, laboratorium oraz ambulatorium chirurgiczne. Dla oddziału chirurgicznego znajdującego się na pierwszym piętrze jest to siedziba tymczasowa. W przyszłości zostanie przeniesiony do sąsiedniego pawilonu, którego budowa jeszcze trwa.
Znajdą się tam także pomieszczenia rehabilitacyjne z basenem, salami gimnastycznymi i salami masażu.
W stolicy Podhala oczekuje na telefon około 2 tys. osób. Kolejka ciągle się wydłuża, a pojemność starej centrali jest już wyczerpana. W mieście zainstalowana jest starego typu centrala elektromechaniczna. Nowa będzie automatyczna, o wiele bardziej nowoczesna i pojemna. Umożliwi też uruchomienie w innych miejscowościach dodatkowych elektronicznych centrali cyfrowych.
Pracuje z nimi 15 nauczycieli zatrudnionych w pełnym wymiarze czasu pracy, dwóch katechetów oraz trzech nauczycieli w niepełnym wymiarze godzin.
W szkole jest 10 oddziałów w kl. I-VIII oraz 2 grupy "0". Dzieci uczą się w pięciu pomieszczeniach w budynku szkolnym, klasy pierwsze w nowej sali, która w latach 80. była salką katechetyczną.
Córka poety - Zofia i wnuk - Mateusz pięknie recytowali jego utwory, a Mateusz wyraźnie podążający w ślady dziadka zaprezentował też własny wiersz.
Następnym dniem obchodów będzie 22 maja, kiedy to o godzinie 11.00 w Domu Ludowym rozpocznie się konkurs recytatorski twórczości Stanisława Nędzy-Kubińca na szczeblu gminnym. Weźmie w nim udział 25 uczniów szkół podstawowych z terenu gminy.
Nie umarły na szczęście sabałowe nuty. Żyją też jego gawędy - uważane dziś za arcydzieła ludowej prozy. Ludzie mówią, że nie mniejszą popularnością niż na ziemi, cieszy się dziś Sabała w niebieskiej gazdówce. Nierzadko przywołuje Sabałę sam Bóg, by ten zagrał mu na gęślikach ulubione nuty. A gdy stary góral zaczyna opowiadać swoje bajdy, zalega w niebie absolutna cisza, przerywana co chwilę śmiechem świętych i aniołów.
Od 9 września w Nowym Targu rozpoczęła się przeprowadzka oddziału chirurgii ze starego budynku do pawilonu D w nowym szpitalu. W nowym miejscu pacjenci i personel zyskali nieporównywalny komfort, chirurgiczną czystość niemożliwą do utrzymania w starym budynku, a także nowy sprzęt.
Złamane nosy. 23 października doszło do wypadku w Zaskalu. Kierowca cinquecento stracił na łuku drogi panowanie i wpadł do rowu. Kierowca i pasażer trafili do szpitala ze złamanymi nosami.
Idzie zima. W nocy z 23 na 24 października złodzieje połakomili się na pług śnieżny. Sprzęt należał do Stacji Doświadczalnej w Łopusznej. Straty - 1500 zł.
We wtorek odprawa samochodów osobowych w Chyżnem odbywała się na bieżąco, zaś kierowcy ciężarówek musieli oczekiwać w kolejce po około 15 godzin. Na pozostałych przejściach naszego regionu nie odnotowano większych problemów z przekroczeniem granicy, tam jednak kolejka oczekujących na wjazd do kraju może się wydłużyć w czwartek, gdy na nowotarski jarmark będą przybywać Słowacy.
Przedszkolaki radzą, by przed 6 grudnia napisać do św. Mikołaja list. - Ale jak się nie napisze, to też przyjdzie - uspakaja Ania Lorek. Z tymi listami to zresztą nic pewnego. Krzyś opowiada, że jego kolega Łukasz poprosił w liście o dźwig, a dostał straż pożarną. - A ja chciałem misia, a dostałem straż pożarną i kasetę - potwierdza Bartosz Pyzowski.
Wśród pięcioosobowych drużyn ze szkół podstawowych najlepsza okazała się reprezentacja Sierockiego przed szkołą z Zębu i szkołą nr 8 z Zakopanego.
W kategorii szkół średnich pierwsze miejsce zajęło Technikum Hotelarskie, drugie - Liceum Ogólnokształcące im. Oswalda Balzera, trzecie - Liceum Techniczne przy Zespole Szkół Hotelarsko-Turystycznych.
Drugim czynnikiem, który wywołał niezadowolenie wśród mieszkańców tejże części Białego Dunajca jest fakt przesunięcia przez Radę Gminy budowy sali gimnastycznej na późniejszy okres. Szkoła ta oddana do użytku 1 września 1996 r. posiada najlepsze warunki do nauczania na terenie naszej gminy, a może nawet i sąsiednich gmin.
W minionym tygodniu, 10 stycznia wójt Jan Gąsienica-Walczak uczestniczył w IX Noworocznym Spotkaniu Opłatkowym Samorządów Małopolskich w Krakowie. Wśród zaproszonych gości znaleźli się: ks. kard. Franciszek Macharski, wicemarszałek Senatu Andrzej Chronowski, przedstawiciele korpusu dyplomatycznego i samorządów lokalnych oraz posłowie z woj. małopolskiego. Na zakończenie wysłuchano kolęd i pastorałek w wykonaniu artystów Piwnicy św. Norberta.
4 lipca o godz. 17.40 poinformowano przez telefon komórkowy centralę TOPR, że jeden z turystów widział w rejonie Koziej Przełęczy człowieka, spadającego do Koziej Dolinki. Dwójka ratowników wyruszyła śmigłowcem na patrol. Na szczęście okazało się, że nie było żadnego wypadku, a z Koziej Przełęczy spadł najprawdopodobniej wytopiony ze śniegu sporych rozmiarów kamień.
Przed tygodniem pisaliśmy o rozboju w Rabce. Jego ofiarą padła samotnie mieszkająca staruszka. Bandyci weszli do domu po wyłamaniu drzwi. Obudzona hałasem właścicielka, została uderzona w głowę i skrępowana. Złodzieje splądrowali całe mieszkanie i wynieśli wiele cennych przedmiotów - między innymi miśnieńską porcelanę, różne srebra, biżuterię i antyki.
