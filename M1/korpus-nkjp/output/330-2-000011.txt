Znacznie droższe są olejne pejzaże (80000-130000zł). Jednak największym wydarzeniem było pojawienie się słynnego olejnego portretu Leona Chwistka Udzielny Byk na urlopie, sprzedawanego w ciągu ostatnich 8 lat trzykrotnie i za każdym razem ostro licytowanego (ostatnio w 1998 r. do 340000 zł).
Takie fałszerskie przeróbki podpisów znane są na rynkach światowych. I tak Cuylenborch przekształcał się w o wiele droższego Poelenborgha, a mało znany monachijski malarz Eibl w wartego setki razy więcej Leibla.
U nas z kolei prace Chełmińskiego przerabia się na Chełmońskiego (wystarczy zmienić jedną literkę), Kazimierza Wygrzywalskiego na Feliksa Wygrzywalskiego, Władysława Szernera jr. na ojca (wymazując tylko "jr"), podobnie jak z prac córki Włodzimierza Tetmajera robi się obrazy taty.
Późna edukacja malarska spowodowała, że jego dorobek nie jest wolny od licznych, mniej lub bardziej widocznych błędów warsztatowych. Jednak treść obrazów i ich walory dekoracyjne powodują, że kupowane są nader chętnie i za niemałe pieniądze. Dziś co bardziej okazała wojenka pędzla Suchodolskiego oznacza wydatek 40000-50000 zł.
Jeżeli nie mieliśmy szczęścia, konkurencje okazała się zbyt silna i nic nie wylicytowaliśmy, to po aukcji odbieramy wadium i czekamy na następne okazje. Jeżeli jednak coś wylicytowaliśmy, czeka nas rozliczenie się z domem aukcyjnym. Można oczywiście przyjść na aukcję z walizką pełną pieniędzy i wszystko załatwić od ręki. Ale nie musimy się aż tak spieszyć. Na załatwienie sprawy mamy bowiem trochę czasu.
W minionych dziesięcioleciach wydano wiele książkowych i albumowych publikacji omawiających dorobek poszczególnych malarzy lub ugrupowań artystycznych. Samo ich wymienienie zajęłoby wiele stron. Niestety, bardzo dużo cennych publikacji ukazało się dawno, w małym nakładzie i bez wznowień. Stąd dostępne są jedynie w niektórych bibliotekach, a sporadycznie pojawiają się w antykwariatach.
Odrębną grupę publikacji stanowią muzealne katalogi wystaw. Szczególnie w ostatnim dziesięcioleciu wyraźnie podniosła się ich jakość graficzna.
Aukcjoner bardziej kieruje się tym, jak wielu klientów stara się kupić konkretny obraz. Jeżeli jest ich wielu, stawki rosną szybciej i z większym przeskokiem, jeżeli o pracę walczą tylko dwaj — i w dodatku bardzo ostrożni kupcy — stawka rośnie w mniejszych interwałach.
Klient, który wpłacił wadium, otrzymuje specjalną numerowaną tabliczkę (w środowiskowym slangu zwaną lizakiem) i może brać udział w licytacji.
Nie wszyscy klienci — z różnych zresztą powodów — chcą jednak osobiście uczestniczyć w licytacji. Mają wówczas do wyboru trzy możliwości.
6. Nie kupować replik. Kolejna Dziewczynka z ptaszkiem Hofmana, Starość i młodość Axentowicza, Ułan na koniu Kossaka czy Kwiaty w wazonie Karpińskiego, choć nierzadko o dużych walorach dekoracyjnych, a czasami nawet nie pozbawione walorów malarskich, stanowią w gruncie rzeczy konfekcję historii malarstwa. Zamiast zapełniać nimi ściany, lepiej starać się tropić obrazy o niebanalnej i nie powielanej w nieskończoność tematyce.
A***** D**** L***** Emil Krcha (1894-1972) Autor pejzaży i martwych natur licznie pojawiających się w antykwariatach i od czasu do czasu trafiających na aukcje. Malarz ujawniający wysoki kunszt malarski. Ceny oscylują w granicach kilku tysięcy złotych, choć zdarzyło się już, że parokrotnie przekroczyły granicę 10000 zł.
Nie są to zresztą — jak się powszechnie zwykło przyjmować— portrety, lecz studia fizjonomiczne.
I wreszcie czynnik trzeci: nazwisko. Oznacza to, że znacznie lepszą uniwersalną lokatą kapitału będzie zawsze obraz malarza znanego aniżeli — mające podobne, a nawet wyższe walory artystyczne — płótno malarza mniej znanego.
A*** D**** L*** Kazimierz Pochwalski (1855-1940) Oficjalny portrecista cesarza Franciszka Józefa oraz kolejnych rodzimych prezydentów i premierów, twórca technicznie perfekcyjny, co pozwalało mu malować obrazy będące niemal fotograficznym odbiciem rzeczywistości. Efekty dekoracyjne były imponujące, choć niewiele w tym ducha, emocji, wyobraźni czy psychologicznej głębi. Ceny za dobry olej ustabilizowane na poziomie 20000-30000 zł.
Są natomiast nieocenione, gdy trzeba coś sprawdzić, porównać, dowiedzieć się kilku szczegółów przed aukcją lub antykwarycznym zakupem.
Książki:
1. Słownik artystów polskich. Wydawana siłami Instytutu Sztuki PAN monumentalna i najpełniejsza publikacja zawierająca noty biograficzne polskich artystów (malarzy, rzeźbiarzy i grafików). Jej nawiększą słabością jest ślamazarny cykl produkcyjny. Tom pierwszy ukazał się w 1971r., do końca 1998 r. zaś wydano ich zaledwie sześć (do litery Pc).
Moda na École de Paris niewątpliwie zasłużenie dowartościowała to środowisko artystyczne, ale w przypadku niektórych nazwisk także przewartościowała. Podobnie rzecz się ma z potężną hossą na szkołę monachijską. Po jej najwybitniejszych przedstawicielach na cenowe szczyty dostali się liczni malarze, których zasługi artystyczne, poza tworzeniem dekoracyjnych i sprawnych technicznie obrazów, są raczej mizerne. Przyszłość nieuchronnie zweryfikuje te hierarchie.
A*** D**** L**** Olga Boznańska (1865-1940) Pierwsza dama polskiego malarstwa. Spod jej pędzla wyszły pejzaże, martwe natury, kwiaty, ale na aukcjach najczęściej pojawiają się portrety. Wspaniała, delikatna i harmonijna paleta barw, wielka wrażliwość i kultura malarska, imponujące psychologiczne "odkrywanie" swych modeli – to niezaprzeczalne zalety jej sztuki. W polskim malarstwie portretowym nikt chyba tak wspaniale nie malował oczu, a równocześnie tak lekceważąco nie traktował dłoni osób portretowanych.
A** D*** L* Zygmunt Waliszewski (1897-1936) W swych esejach nazywał go Józef Czapski "polskim van Goghiem".
Związany z kapistami, wielokrotnie jednak przekraczał wyznaczone przez nich malarskie granice. W jego obrazach znaleźć można groteskę, świadomą deformację, ale też liryzm i niezwykłą wrażliwość. Był świetnym kolorystą, nie pozbawionym jednak temperamentu ekspresjonisty.
Znacznie rzadziej pojawiają się na aukcjach prace najwybitniejszych współczesnych malarzy, uchodzących w potocznej opinii za trudniejszych: Teresy Pągowskiej, Jerzego Tchórzewskiego, Jerzego Stajudy, Alfreda Lenicy, Stefana Gierowskiego, Stanisława Fijałkowskiego i wielu, wielu innych. Sporadycznie tylko osiągają ceny powyżej 10000zł. Podobny los spotyka najbardziej znanych przedstawicieli abstrakcji geometrycznej: Henryka Stażewskiego i Ryszarda Winiarskiego.
