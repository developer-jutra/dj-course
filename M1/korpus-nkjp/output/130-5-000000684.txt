Ciała 11 strażaków i dwóch innych osób znaleziono wczoraj rano w ruinach World Trade Center - poinformował rzecznik nowojorskiej straży pożarnej. Jest to największa liczba odnalezionych zwłok od dwóch miesięcy. Według dotychczasowej procedury, zwłoki owinięto w amerykańskie sztandary, umieszczono na noszach i wyniesiono między dwoma szeregami strażaków, policjantów i robotników budowlanych.
