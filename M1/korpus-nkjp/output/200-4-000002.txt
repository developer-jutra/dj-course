- Zabił go pan! - Była naprawdę zła, a rozzłoszczeni ludzie zwykle używają ojczystego języka. - Po cholerę?!
- Ewa...
- A ty się zamknij! - Zacisnęła pięści pochlapane krwią. Machnęła w stronę śmigłowca. - Musiałeś dopiąć swego?! Cholerny rycerzyk!
Teraz wybijałem jej to z głowy.
- Nie wiem po co, ale on wyraźnie chce tej mobilizacji. A daru przekonywania nie sposób mu odmówić.
- Nie wiesz, po co? - skrzywiła usta. - A niby czemu tak go ten dziadek wkurzył? Bo by się dziennikarze do niego w kolejce ustawiali. Zamiast do bohatera, co to naród poderwał, stanął na czele i cudu nad Ławinką dokonał.
Na północy i wschodzie strzelano. Nie za często, głównie z karabinów. Ale wiedziałem, że to pozory spokoju, a ona, w gruncie rzeczy cywil, nawet tych pozorów nie powinna dostrzegać, tylko trząść się z uzasadnionego strachu.
- O co ci chodzi? - zapytałem.
- O nic. Skąd masz granaty?
Śliski temat. Podrzuciłem kluczyki w dłoni.
- Znam Marzenę. Mogę podpowiedzieć, co robić, by sobie u niej nie nagrabić.
Zabrzmiało to jak składana z całą powagą oferta.
- Coś robię nie tak?
- Sporo. - Oparł się nonszalancko o bufet. - Wie pan, skąd cały problem? Jej starzy to para dewotów.
Udało mu się mnie zaskoczyć.
- Zdarza się - bąknąłem. - W Polsce nawet często.
- I to by było na tyle - stwierdziła bez żalu Marzena, wycierając jedną upapraną dłonią drugą, równie brudną. Dopiero teraz zwróciłem uwagę, że nie nosi biżuterii ani chyba nie ma lakieru na krótko obciętych paznokciach. Konsekwentna dziewczyna, choć na szczęście nie do końca: ostatecznie mogła się jeszcze ostrzyc na rekruta.
Most opustoszał. Resztkę nadziei zgasił wraz z reflektorami kierowca honkera.
- No... - utknąłem. Jak na złość, zza rogu wyjrzała Marzena. Coś mi mówiło, że nie ułatwi tej rozmowy.
- To w sumie dwadzieścia dziewięć kilo - powiedziała Ludmiła. - Wychodzi, że jeśli zabierzemy wszystkie, poleci siedem osób. A jeśli część, jeszcze ósma się załapie.
Paradoksalnie: w pojedynkę byliby trudniejsi do zastraszenia. Samotny człowiek wie, co chce i jest w stanie zrobić, może zaplanować każdy ruch, wybrać moment ataku. Element niewiadomej wprowadza tylko przeciwnik. Gromada niepewnych sojuszników dorzuca tyle znaków zapytania, że potykasz się o nie jak o zasieki. Koledzy owszem, mogą pomóc, ale też zabiec drogę, przewrócić, potrącić lufę. No i, przede wszystkim, stać się zakładnikami.
- Już nic. Wracaj do łóżka... to znaczy... spać.
To potknięcie uświadomiło mi, na czym polega problem. Leżał w jej stroju. Zestawienie niewinności staroświeckiej koszuli z wielką spluwą w dłoni mogło wywoływać u mężczyzn myśli i emocje, czyniące piekłem życie kobiet-oficerów. W dodatku tłem tego pikantnego obrazka byłem ja: facet, który w trakcie ostatniego spotkania z Łabiszewskim klepał ją po tyłku. Prawie jej współczułem.
- Chyba Grochniarz - zawahał się Dudziszewski. - Zero dowódców drużyn. Paczoch ma moździerz, ci z bewupów też nie mogą... A on jest najstarszy. Rezerwa, córka w ogólniaku...
- Gdzie teraz jest? - zapytał Łabiszewski.
- W tamtej stodole - wskazał. - Obok bewupa.
Poseł bez słowa ruszył na zachód.
- Co jest? - zapytałem Dudziszewskiego.
- Może lepiej... sam pan zobaczy. To niedaleko.
- O nie... Tak łatwo się pani nie...
- Będzie ją pani ratować niezależnie od tego, co powiem. - Takie odkrycie miała prawo skwitować odrobiną triumfu. Ustrzegła się tego. Zrobiła krok do tyłu, potem drugi, trzeci. - Powodzenia, pani doktor.
- To nie jest żadna odpowiedź! Nie może pani...
Marzena znikła za progiem. Na wszelki wypadek zastąpiłem Ewie drogę ku drzwiom.
Czułem, że nic nigdy nie wymaże z mej pamięci tej sceny i obu grających główne role bohaterek. Zlały mi się w jedną postać, pozbawioną wyraźnych rysów, barw i kształtów. Postać potwornie skrępowanej, dumnej kobiety, walczącej o godność z dziesiątkami lepkich i bezwzględnych w swej ciekawości ludzkich spojrzeń.
- A ty, koleś - zawołał - do Warszawy lepiej nie zaglądaj! Bo do pogadania mamy. Nie myśl sobie.
Poszerzyłem uśmiech, unosząc puste dłonie. Odczekałem, aż dojdą do drzwi, po czym dopadłem stołu.
- Nie... - zaczęła Nadia. Zignorowałem ją, łapiąc karabin i nabój z paczki. Idąc do okna, wepchnąłem go bezpośrednio do komory.
- Tyle że Sobczak w niego nie wierzy.
- Po co miałbym kłamać?
- Nie wiem. Taktyka to twoja działka.
- Myślisz, że pomagam Millerowi?
- Mówię, co być może myśli Sobczak.
Wysiedliśmy, ale nie ruszaliśmy ku drzwiom. Gdy wjeżdża się chłopu na podwórko, zwykle sam wychodzi naprzeciw.
- Sobczak nie myśli. W tym problem.
- Nie mam czasu, nie widzi pan?
- Spróbuję załatwić lekarza. - Zamarła; w jej twarzy nadzieja walczyła z niedowierzaniem i gorzkim sceptycyzmem człowieka, który wie, że w życiu wszystko kosztuje. - I wezmę je do siebie.
