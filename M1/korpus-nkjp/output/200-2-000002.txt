- Jak ten las pachnie, nigdy potem nie mogłem sobie przypomnieć tych woni.  Dopiero teraz czuję i wilgoć zimnych szpilek, i przemarzniętą żywicę, i gorzką gniliznę poszycia.  Pan, zdaje się, o ile mnie pamięć nie myli, szykuje się na medycynę.
- Tak.Przedtem zdam maturę.    Za trzy tygodnie.
- Matura to była wielka rzecz - westchnął człowiek.
- Pan się na mnie gniewa - w tym stwierdzeniu była obraźliwa pewność.
- Słowo daję, że się nie gniewam.  Skąd to pani przyszło do głowy?  Wtedy zza krzaków wyleciał ten wielki, dziwny pies i zaczął straszliwie ujadać kłapiąc zębami niebezpiecznie blisko łydek Wicia.
- Uspokój się, Rex, do nogi pies! - zawołała Alina.
