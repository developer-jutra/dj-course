Coraz mniej się dziwię, że tylu ludzi nas nie cierpi.
ANNA: - Ja się dziwię. Jak przy pani Thatcher. Uwielbiam silne indywidualności! I Cyganów. I protestantów. I dziwaków z Dickensa. I upiorną rodzinkę z rysunków pana Addamsa. I węże. I szkielety.
Ale widzisz, mnie chodzi o coś innego. O co, u diabła?
Po powrocie z kabaretu możesz jeszcze ugotować w rondelku trochę marchwi (potrzebnej na te śliczne plasterki, które potem znajdujesz w słoikach z grzybkami, kiedy chcesz sobie coś przegryźć pod zimną wódkę, więc nie tak strasznie do miękkości, ale i na twardo też nie. Sam rozumiesz). Wypijasz lampkę burgunda i idziesz spać.
MARIA: - Przepraszam, że przerywam, ale zaszło jakieś nieporozumienie. Pięknie to wszystko opisałaś, naprawdę pięknie, mówię bez cienia ironii. To jest świetne literacko i poruszające (jeśli nie wstrząsające!) psychologicznie, obyczajowo, no, krótko mówiąc, życiowo. Ale. Ale ja naszą Antologię zachowań seksualnych wyobrażałam sobie odrobinę inaczej. Diabła tam, odrobinę?! Całkiem inaczej.
Co w sumie nie ma większego znaczenia. Jesteśmy tu, na tej ziemi. Nikt nic nie wie. Nikt niczego nie wybiera, coś wybiera za nas. (Nie, nie jestem jeszcze pijana: po prostu się mądrzę. To się zdarza każdemu).
Ach, siostro moja ukochana! Komu ja mogłabym to wszystko powiedzieć?
Bo teraz trzeba je USMAŻYĆ i POSYPAĆ.
Cukier-puder (30 dkg) zmieszany z cukrem waniliowym ("do smaku", niestety: no, parę torebek) lepiej przygotować wręcz poprzedniego dnia. Ale nie ma nieszczęścia.
Smalcu przygotować półtora kg jak nic, najwyżej trochę zostanie: lepiej niż gdyby zabrakło.
Świście, ratuj!!!
No, faks zaczyna buczeć, papier powolutku wychodzi.
Przyj, kochany, przyj!
Wiedziałam, moja droga siostro, że można na ciebie liczyć! Prawdziwą intelektualistkę poznaje się w biedzie.
ANNA: - Opamiętaj się, bieda dopiero przed tobą. Znasz mnie: nie umiem mówić ani pisać bez wiecznych dygresji. Sama jestem Wiekuistą Dygresją. Więc NAJPIERW dygresja. Anegdotka.
Nie ma to niczego wspólnego z rzeczywistością.
Pieśni. Piosenki. Wiersze. Cmentarze. Ludzie wolni. Ludzie umarli. Wzruszenia. Wyobraźnia.
Równie dobrze mogę to kochać na Madagaskarze. Albo w Peru. W Londynie, w Paryżu, w Tobolsku. Wszędzie. Byle nie tu, na miejscu. Tu ojczyzną jest moje mieszkanie. Z dobrze zaryglowanymi drzwiami. Z wyłączonym telefonem. Z Kazikiem na full. Tu mój jest cały świat. Tylko tu. Wolałabym nigdy nie wychodzić z domu. Nigdy.
ANNA: - Podbijam piłkę nosem, tańczę charlestona ze słoniem, zmywam makijaż, przyrządzam gin z tonikiem i odpowiadam. Jak na spowiedzi. Jak w telewizji.
CZY MUSZĘ?!!!!!
Znam twoją odpowiedź. Muszę.
Dobrze, jeszcze papieros. Fioletową cygarniczkę, która doprowadziła do rozdźwięków w Peerelu, dawno mi ukradli, ale mam trzy nowe: czarną, czarno-wiśniową i czarno-złotą. Wybieram brązową. Palę, piję, i odpowiadam.
MARIA - Nie mogę. Troi mi się w oczach. Może za dużo koniaków sobie dziś strzeliłam, a może taka jest moja podświadomość. Tych domów jest dużo. No, sporo. Kilka. Przepraszam.
ANNA: - A ja widzę domek Baby Jagi. No, dalej. Widać mur. Co jest za tym murem?
MARIA - Szarość. Magma. Sama nie wiem.
Daj przepis na faworki.
Usmaż jeszcze kiedyś faworki, błagam.
Idę płakać nad moim losem. DZIŚ idę płakać nad moim losem, rozumiesz? Bo wtedy, w dzieciństwie, całkowicie solidaryzowałam się z rodzinnymi decyzjami, choćby (zrozumiałam to o wiele za późno!) mnie krzywdziły. Niewiarygodne, co?
Kiedy miałam pięć lat, posłano mnie do szkoły. Okazało się, że wszystko od dawna umiem i tylko marnuję czas w pierwszej klasie. Po miesiącu zdałam egzamin i przeniesiono mnie do drugiej klasy, do innej szkoły. Podobno mogłam pójść do czwartej czy piątej, ale nie było takich możliwości. Poszłam do drugiej. Gorsza rzecz nie mogła mnie w życiu spotkać.
Rydzyki marynuje się tak. Pierwszego dnia (żeby się nie przemęczać) gotujemy ocet. Dobry ocet. Ma być pięcioprocentowy, więc trzeba dodać proporcjonalnie zimnej, przegotowanej wody (z pełnego, wystygłego czajnika). Powiedzmy, jedną szklankę wody na 5 szklanek octu, jeżeli kupiłeś 6.procentowy. Stawiasz to na gazie. Sypiesz ziarnka czarnego pieprzu, listki laurowe, ziele angielskie, kilka łyżek cukru (wszystkiego na oko, czyli w miarę). Zagotowujesz to, gasisz gaz, przykrywasz garnek i idziesz do kabaretu.
A potem wywieszono listę przyjętych, i mnie tam nie było.
No, trudno. Poszłam zdawać na filozofię.
Ale kiedy chciałam odebrać moją TEKĘ (moje PRACE), zgodnie z przepisami, okazało się, że ktoś je ukradł. CIEEE-KAWE!
A jeszcze później rektor czy prorektor, nie pamiętam, skontaktował się z naszą matką. Żeby jej coś wytłumaczyć.
I tyle. Koniec.
A teraz (Myszkinku drogi, chodź do pani na kolana, no, chodź) wyrzucam moją PAMIĘĆ do piwnicy, niech ją tam szczury zjedzą. Mam sprawę do załatwienia. Sprawę Pierwszorzędnej Wagi. (Myszkinku, jakie ty masz futerko, lazurowe po prostu! Jak ja cię kocham, sreberko moje zielonookie! Jak ty cudnie mruczysz!) List muszę w tej sprawie napisać. Do męża. Ślubnego zresztą. Zaczynam nowe życie. Pa.
Piję wino, jem czereśnie, czytam bzdury. Szmatławe pisma, marną pornografię. Głupieję.
Jedyna miła chwila dnia: kiedy idziemy na lunch do jednej z okolicznych knajpek. Do Quercy najczęściej. Do l'Alsacienne. Albo podjeżdżamy kawalątko do Dôme, do Coupole, do Rotonde, do Closerie des Lilas: to bliziutko. W kinie, na ostatnim filmie Allena, zasnęłam. Bardzo mnie bawił, ale zasnęłam. Tak się jakoś kończę.
ANNA: - ...albo angulas, a potem cigalas czy małego bretońskiego homarka z topionym masłem, i jeszcze poziomki na deser...
MARIA: - ...i każde nasze życzenie w lot zostaje spełnione. Lubimy jeść, n'est-ce pas? Z piciem byłoby co prawda gorzej, bo u Sieroszewskiego obrus był chorobliwie abstynencki, za żadne skarby świata nie chciał dawać alkoholu...
MARIA: - Mnie samej wstyd. Tyle że ciebie - w przeciwieństwie do Franza Kafki i Janis Joplin - znam. Osobiście znam, z bardzo bliska. Jesteś moją siostrą, do diabła! I wcale nie twierdzę, że (żebyś przestała cierpieć) należałoby ci zrobić lobotomię! Ot, po prostu zastanawiam się, co można by w tym celu zrobić POZA lobotomią. Bo jesteś moją siostrą. I tyle.
Już. Już przechodzę do rzeczy.
Przez lata całe wierzyłam w mit feministek, emancypantek, Niebieskich Pończoch itp. Biedna kobieta, ofiara losu, natury i Boga Wszechmogącego, ukarana miesiączką, ciążą i porodem, koszmar!!! Ach, mężczyzna to wybraniec losu, nic go nie boli, nic mu nie dokucza, nic mu nie dolega, pozostaje sexy do śmierci (o ile ma dużo pieniędzy, ale o to mniejsza), i w ogóle. A potem przeczytałam (przeczytałyśmy obie) Romain Gary.
Strasznie byłam szczęśliwa tam, na wsi francuskiej, u byłej żony mojego aktualnego. Kiedy siedziałyśmy sobie rano na schodkach, w słońcu, pijąc pierwszą kawę - strasznie. I wiele razy, wiele razy.
A kiedyś nigdy bym nie uwierzyła, że można mieć choćby sekundę szczęścia!
Tyle tylko, że oprócz opowieści świadków wydarzeń, wścibski historyk ma do dyspozycji także raporty meteorologów. Piękna pogoda była wtedy w Paryżu, nie spadła ani kropla deszczu, nie mówiąc już o burzy! I komu wierzyć?
Pisząc "Śmierć Robespierre'a" uwierzyłam ludzkiej pamięci. A teraz już nie wiem.
Do licha, czy przejdę wreszcie do rzeczy? Nie martw się, już przechodzę.
No, więc jedziemy obie (uroczyście zaproszone) do Dworku Sierakowskich w Sopocie na spotkanie z Dunkami. Przejrzałam materiały. Złotko ty moje. O czym te baby piszą?!!! Bo wiesz co? Moim zdaniem - Chryste, jaka ja jestem staroświecka! - tzw. miesiączka, period, okres, menstruacja, to coś, o czym się nie mówi! (Ty masz inne zdanie: proszę, chętnie wysłucham).
