- Może będzie lepiej!
Wszyscy się roześmieli. Nawet koledzy ze studium przygotowawczego. Nie roześmiał się tylko kolega Gąsiorek, który był górniczego pochodzenia, urodził się w Belgii, niedawno przyjechał do kraju i prawdopodobnie nie bardzo był wrażliwy na tego rodzaju niuanse językowe.
- Przestać się mądrzyć, Łapa! Nie ty będziesz mnie uczył, co nie ma sensu, a co ma sens. Mówię ci, lepiej chodź!
- A ja mówię panu profesorowi, że nie pójdę.
- Łapa, bo ci wstawię dwóję na okres! - zagroził Flakus drżącym głosem.
- To już pana sprawa, panie profesorze - odpowiedział pogodnie Łapa.
Pewnej nocy obudziły mnie głosy u drzwi.
- Niech pan wejdzie dalej, kapitanie - zapraszała kogoś gościnnie kapitanowa.
- Dziękuję, ale muszę już iść - odpowiedział kapitan.
- Tylko na filiżankę kawy - wyjaśniła kapitanowa.
- Dziękuję, nie piję kawy o tak późnej porze.
- To podam herbaty.
- Może innym razem, dziękuję.
- Zabierz od niej walizkę, ty byku!
- Wstyd, wstyd!
Adamiec zatrzymał się i próbował zabrać od góralki swoją walizkę, ale stara nie chciała mu oddać. Adamiec rozłożył ręce, żeby pokazać, że nic nie może poradzić, i chciał iść dalej, ale zawyliśmy znowu tak głośno, że znowu się musiał zatrzymać. Zastąpił góralce drogę, ale uparta staruszka zręcznie go wyminęła i pruła naprzód, cała przykryta jego wielką walizą.
- Można wiedzieć dokąd? - grzecznie spytałem.
- Na Sikawę.
- Na długo?
- To zależy...
- A czy można wiedzieć, za co?
- Za różne rzeczy...
- Ale na przykład?...
Sierżant zajrzał w papiery.
- Jesteście winni państwu mandat, grzywnę za niezapłacenie mandatu, grzywnę za dwukrotne niestawienie się przed Kolegium Orzekającym, za koszty proceduralne przewodu... I tak dalej.
- Jak to, nie należysz do partii? - zdumiał się Lolek. - To kto ma należeć?
Uszer opowiedział mu szczerze, że był karany za spekulację, więc o wstąpieniu do partii nie mogło być mowy. Lolek za głowę się złapał, kiedy to usłyszał. Za spekulację? On, Uszer? Jego najlepszy uczeń?
- Zaraz, zaraz, już wstaję!
W drzwiach stał mój ojciec w zielonej kurtce z wojskowego sukna, z czarnym barankowym kołnierzem, w butach z cholewami i w płaskiej, przedwojennej czapce, z pachciarskim workiem na plecach. Przyszedł jako Sałata i, jak zwykle, bez uprzedzenia.
Staliśmy z Miszką Bulwarem za sznurem, przysłuchując się cygańskim narzekaniom argentyńskiego tanga i westchnieniom sosen, gdy nagle Miszka szturchnął mnie, wskazując kobietę, która uśmiechała się zza pleców wybrylantynowanego Cygana.
- Ma ze trzy dychy - powiedziałem.
- To co, takie są najlepsze.
- Wrogowie chcą nas odizolować! Nie dajmy się!
- Przyjaciele chcą nas zaanektować! Nie dajmy się!
- Wrogowie czyhają na nasze ziemie! Nie dajmy się wrogom!
- Przyjaciele czyhają na naszą wolność! Nie dajmy się przyjaciołom!
- Jesteśmy krajem socjalistycznym!
- Precz ze stalinowcami!
- Jesteśmy krajem katolickim!
- Precz z fanatykami!
- Polska dla Polaków!
- Precz z antysemitami!
- Dlaczego ty nie chcesz się uczyć, Łapa? Nie zależy ci na tym, żeby wstąpić na politechnikę, być kimś? Przecież tobie powinno zależeć bardziej niż innym. Dlaczego jesteś przeciwko wszystkim?
- Jeśliś ty taki mądry, to dlaczegoś taki głupi? - odpowiedział Łapa. - Taki głupi, że aż mnie zastanawia, z czego się taka głupota bierze? Powiedz, ty wierzysz we wszystko, czego cię uczą w szkole, no nie?
- Nie stójmy bezczynnie! - wołali jedni. A my brawo.
- Nie dajmy się sprowokować! - wołali drudzy. A my znowu brawo.
- Nie dajmy się stalinowcom! - wołali pierwsi. A my brawo.
- Nie dajmy się prowokatorom! - krzyczeli drudzy. A my znów brawo.
- Niech żyje Polska Ludowa, ale naprawdę ludowa! - A my "niech żyje!"
- Co koleżanka Czernowilska ma w tej sprawie do powiedzenia? - spytałem.
A koleżanka Czernowilska, odgadując wszystkie nasze myśli, przestała się nagle uśmiechać i ze spokojem urodzonego oprawcy zadała mi cios prosto w serce.
- Mam tylko to do powiedzenia, że koledzy z zarządu szkolnego są po prostu zazdrośni, że chodzę z towarzyszem Mikuciem, a najbardziej zazdrosny ze wszystkich jest kolega przewodniczący!...
Dom dziecka chętnie mi pozwolił wyprowadzić się do internatu. Wyposażył mnie nawet w poduszkę i kołdrę z waty, dwa ręczniki, szczoteczkę i pastę do zębów, trzy pary skarpet, piżamę, obsadkę, stalówkę, parę ołówków i brulionów - trochę z wszystkiego, co było w magazynie. Oficjalnie pozostawałam na utrzymaniu domu dziecka, który nota bene bardzo się cieszył, że będzie miał wreszcie "wychowankę" w szkole artystycznej, bo to dobrze brzmi w każdym sprawozdaniu.
