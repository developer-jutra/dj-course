Straszny ziąb w nawie, nawet anioł ze środkowego pilastru wydaje się drżeć z chłodu. Z ust tłoczących się gości weselnych i nie zaproszonych ciekawskich unoszą się obłoki pary, z wysoka tak dudnią organy, że aż uginają się płomienie ołtarzowych świec.
- To oni mają za nią biegać, nie ona za nimi - w głosie babci zawibrował śmiech. - Mila jest do mnie podobna. W jej latach byłam, jak malarz, który kościół odnawiał, przyszedł i mówi: "Jeśli pani się zgodzi, panno Wisiu, to ja panią namaluję jako anioła".
- I co? - chciała wiedzieć mama.
- Jasne, że zatańczę. I to nie raz.
Nim Marcin odejdzie, dzieje się coś dziwnego. Zamiast zwyczajnie oddalić się, całuje babcię w rękę, po babci Joannę, a na końcu mnie. Ten pocałunek parzy mi dłoń.
- Dobrze wychowany młodzieniec - chwali babcia, gdy Marcin znika w mroku nocy. - Mało teraz takich.
- Dobry chłopak - dołącza skąpą pochwałę ojciec.
- Chodźmy, siostry. Próżne było nasze czekanie.
- A co ze mną będzie? - zaszeleściły liście jaworu powtarzając pytanie dziewczyny. - Co mam czynić?
- Czyń, co chcesz, Zorzo. Nigdy nie zostanie rusałką ta, która pokalała swój wianek. Takie rusałczane prawo, od niepamiętnych czasów ustanowione.
- Mnie droga do rodzinnej chaty zamknięta.
