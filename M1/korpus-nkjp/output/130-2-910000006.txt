Dla prowadzących prace budowlane zaczął się właśnie najtrudniejszy okres - czteromiesięczne wyczekiwanie na poprawę pogody. Sezonowy charakter mają zwłaszcza prace na zewnątrz budynków. Nic więc dziwnego, że istnieje duże zapotrzebowanie na materiały, które można stosować podczas łagodniejszych zimowych dni, wydłużając w ten sposób sezon budowlany. Na rynku pojawiła się nowa zaprawa do ocieplania budynków Ceresit CT 85 ZIMA.
Jest w tym coś z metafory całego polskiego losu, w którym pełno zwycięstw moralnych przy braku rzeczywistych, pełno nie wykorzystanych szans i niefortunnych zbiegów okoliczności. Polski los został dobrze przez Wajdę odczuty i przeniesiony na taśmę filmową. Od "Kanału", przez "Lotną", "Popioły" i "Człowieka z marmuru", po "Pana Tadeusza".
Na Mokotowie ma powstać ośrodek pomocy osobom uzależnionym. Byłaby to chwalebna inicjatywa, gdyby nie fakt, że dyrektorem radni chcą zrobić swojego kolegę, radnego. - To patologia - komentuje Andrzej Sadowski z Transparency International. Samorządowcy dwa miesiące temu powołali do życia Mokotowski Ośrodek Pomocy Uzależnionym. Ma to być samodzielna placówka, z własnym kierownictwem, niosąca pomoc alkoholikom i narkomanom.
Gdy w Warszawie, Berlinie i Paryżu strzelały korki od szampana, a wielobarwne fajerwerki obwieszczały kolejny, magiczny przełom, w wielu miejscach na świecie panował nastrój daleki od świątecznego. Świat wkroczył w nowy rok jak zwykle z nadzieją, ale też z refleksją o tragicznych wydarzeniach, które dotknęły społeczność całego globu.
Najbardziej podwyżki odczują osoby planujące inwestycje w nieruchomości. Kilkakrotnie wzrosnąć mają opłaty za wydanie decyzji o warunkach zabudowy, zatwierdzenie projektu budowlanego czy też pozwolenie na budowę. Wzrost opłat uderzy także w osoby prowadzące działalność gospodarczą. Więcej zapłacą one za wpis do ewidencji działalności gospodarczej, koncesje i zezwolenia.
- Nie jestem zadowolony. Dopuszczenie do takiego podziału jest porażką. Nie powinno do tego dojść. To śmierć polityczna czołówki AWS i zwolenników Unii Wolności w Akcji.
- Liderzy twierdzą, że jakiś sukces odnieśli. Dwóch głosów do odwołania ministra zabrakło.
- Co Pan mówi. Gdyby był Pawlak i jeszcze jeden poseł SLD... Proszę zobaczyć, ilu posłów AWS nie głosowało.
O sytuacji w PZU mieli wczoraj dyskutować także parlamentarzyści. W tym celu zwołano posiedzenie Sejmowej Komisji Skarbu, Uwłaszczenia i Prywatyzacji. Na posiedzenie stawili się Jamroży i Wieczerzak, zabrakło natomiast przedstawicieli resortu skarbu, który jest właścicielem towarzystwa ubezpieczeniowego w 70 procentach. Nie dopisali również posłowie. Posiedzenie zostało więc przerwane z powodu braku kworum.
Pasażerowie przejeżdżający przez warszawski Dworzec Śródmieście nie mają się czym zachwycić. Toalety pamiętające czasy gomółkowskie , od nowości nie czyszczone ściany, obłupane schody, koczujący bezdomni - to rzeczywistość, z jaką codziennie muszą obcować tysiące przyjezdnych. - Ten dworzec to straszna kicha - mówi Marzena Perzyńska studentka, która przyjeżdża codziennie na Śródmieście. - W centrum Warszawy takie straszydło? Dla stolicy to chyba nieszczególna wizytówka.
Zgodnie z pierwszym punktem porządku dziennego, informacje o zadaniach rad narodowych i deputowanych wynikających z uchwał XXVI Zjazdu KPZR przedstawił Leonid Breżniew.
Wskazał on na mobilizującą rolę uchwał zjazdu partii oraz podkreślił konieczność wypełnienia programu opracowanego na zjeździe realnymi działaniami.
Mówiąc a radach najwyższych republik związkowych i autonomicznych Leonid Breżniew podkreślił wagę jeszcze ściślejszego powiązania działalności ustawodawczej tych organów zarządzaniem i kontrolą.
Wiele z tego, co Helmut Kohl powiedział i zrobił po ujawnieniu „Kohlgate", świadczy, że przekonany jest on o słuszności swego postępowania i braku alternatywy, a cała afera wybuchła dlatego, że ktoś chce zburzyć jego ,dzieło życia". Ale w Niemczech wrze. Fakt, że uznawany za symbol niemieckiej solidności polityk dopuszczał się bezprawia, wywołał szok.
Wiesław Peciak i Bogusław Bagsik mają nie zamknięte sprawy w sądzie. Peciak, szerzej znany jako Wiesław P., ps. Wicek, rok spędził w areszcie. Prokuratura zarzuciła mu uprowadzenie, przetrzymywanie i torturowanie bandytów, którzy wcześniej napadli na jego dom. Prokurator twierdził, że Peciak poprosił wtedy o pomoc przyjaciela, Andrzeja Kolikowskiego, ps. Pershing, zastrzelonego niedawno szefa gangu pruszkowskiego.
Grażyna Sosnowska, konsul generalny Polski w Malmoe, zaznaczyła, że akcja ratownicza była bardzo trudna, bo panowały złe warunki pogodowe. To prawdopodobnie gęsta mgła była przyczyną kolizji dwóch jednostek.
Pływająca pod liberyjską banderą "Martina", której armatorem jest firma Euro Shipping Ltd., przewoziła chlorowodór z Norwegii do Kopenhagi.
W ubiegłą sobotę podczas Walnego Zgromadzenia Akcjonariuszy BIG Banku przedstawiciele PZU i PZU Życie mogli umożliwić przejęcie kontroli nad tym bankiem przez niemieckiego giganta Deutsche Bank. Niemcy wygrywali każde głosowanie, bo PZU albo głosowało z Deutsche Bankiem, albo wstrzymywało się od głosu. Dzięki temu Niemcy powołali w pełni zależną od siebie radę nadzorczą w polskim banku. Za to właśnie rada nadzorcza PZU zawiesiła Jamrożego w obowiązkach prezesa.
- Dokumenty będziemy składać, ale jeśli będą napięcia i determinacja ludzi, to nie będziemy patrzeć na to czy dostaniemy zezwolenie, czy nie.
- Czy zatrzymają pana strefy ochronne wokół siedzib władzy?
- Niech mur postawią chiński wokół każdego ministerstwa i ludzi z kałasznikowami. Mieliśmy to za komuny. Ci, którzy zgłaszają takie pomysły chcą chyba, żeby komuna wróciła. Niech pan Piskorski sam idzie demonstrować do parku na Agrykoli.
Gdy wchodziła w życie reforma edukacji, Jerzy Buzek otwierał rok szkolny i prezentował gimbusy . Gdy powstawał Pakt dla Wsi, jeździł na spotkania z rolnikami. Teraz rząd stawia na bezpieczeństwo. Stąd niedawna wizyta w jednostce antyterrorystycznej. Jakie priorytety wiążą się z mincerzami? - Chodzi o pokazanie, że jest nacisk na polepszenie koniunktury gospodarczej - wyjaśnia sekretarz premiera.
Dyrektorzy szkół ponadgimnazjalnych znaleźli się w nie lada kłopocie. Nie wiedzą, na jakim poziomie określić limity punktów wymaganych do przyjęcia kandydatów do swoich placówek. Choć miały być one znane do końca zeszłego roku, z powodu zamieszania jakie wprowadził resort edukacji, nie ma ich do dziś.
Przypomnijmy: dziennikarze ŻYCIA napisali ponad dwa lata temu, że w pierwszej połowie sierpnia 1994 r. Aleksander Kwaśniewski i rosyjski agent Władimir Ałganow mieszkali w tym samym pensjonacie nad morzem. Prezydent zaprzeczył i wytoczył nam proces. ŻYCIE przedstawiło w sądzie świadków, którzy widzieli Kwaśniewskiego w Cetniewie. Adwokaci głowy państwa doręczyli dowody mające świadczyć, że ich klient wyjechał z Cetniewa zanim pojawił się tam Ałganow.
Kilka godzin wcześniej samolot z dziewczynkami i ich matką wylądował w Krakowie. Tam również czekał tłum, ale reporterów. Rodzice ze wzruszeniem prezentowali dziennikarzom swoje maleństwa i dziękowali za pomoc. Razem z nimi pojawiła się również amerykańska pielęgniarka, która przez jakiś czas będzie pomagać w opiece nad dziećmi.
Z raportu wynika, że do 2010 r. ponad trzykrotnie wzrośnie zapotrzebowanie na agentów biur pomagających w prowadzeniu działalności gospodarczej i agentów handlowych. Ta grupa została wymieniona na pierwszym miejscu. Ekonomiści przewidują bowiem, że wraz z wejściem do Unii Europejskiej zwiększy się u nas liczba firm, które będą potrzebowały prawników i księgowych.
- Czy pan chce zakneblować usta ludziom, którzy na ulicach protestują przeciwko rządzącym?
- Nie ma mowy! Ta ustawa nie jest koniunkturalna. Chodzi o to, żeby demonstracje odbywały się w spokoju, żeby w minimalnym stopniu zakłócały życie innych ludzi i żeby nie było polską normą bicie policjantów, okupowanie budynków, wyrywanie znaków drogowych czy niszczenie samochodów.
- Czy zmiany nie spowodują, że więcej będzie demonstracji nielegalnych, nad którymi nie sposób zapanować?
W numerze wydanym przez Movex rzuca się w oczy kilkustronicowy wstępniak. "Zostaliśmy nabici w butelkę jak słoń wepchnięty do niej podstępem i bujany w środku za ogon" - pisze redakcja. Autorzy wstępniaka zapowiadają, że to ostatni numer "Hustlera", a od marca pojawi się "Hunter" (ang. myśliwy). "Z jelenia zamienimy się w łowcę. Mądry Hunter po Hustlerze" - piszą żartobliwie.
Gdyby nie sobotnia, krzywdząca Adama Małysza decyzja sędziów, lider Pucharu Świata zająłby co najmniej drugie miejsce w pierwszym konkursie w Engelbergu. Ostatecznie był czwarty, ale w niedzielę wygrał i w klasyfikacji PŚ ma już 301 punktów przewagi nad Svenem Hannawaldem.
Na co dzień - twierdzą nasi rozmówcy - Rosjanie mogą prowadzić działalność szpiegowską w Polsce praktycznie bez przeszkód. Dysponują w największych miastach dziesiątkami ludzi i znacznie większymi środkami niż UOP. Dodatkowo działalność polskich służb na Wschodzie została sparaliżowana po ujawnieniu nazwiska rosyjskiego oficera, współpracującego z polskim wywiadem, przy okazji tzw. sprawy Oleksego.
I na koniec rachunki. Te uproszczone zniknęły z ustawy o podatku VAT. Ten z pozoru kosmetyczny zabieg spowodował sporo zamieszania.
Od kilku dni Czytelnicy ŻYCIA skarżą się, że rzemieślnicy i sprzedawcy nie chcą im wystawiać faktur, bo... wystawiają je tylko firmom płacącym VAT. Przypominamy więc, że każda firma ma obowiązek wystawić fakturę VAT nawet wtedy, gdy klient nie jest płatnikiem tego podatku.
Za kilka tygodni na naszych drogach pojawi się następca fiata bravo/brava - stilo. Auto pokazane zostało już w Polsce podczas Salonu Samochodowego w Poznaniu. Zdaniem producenta, samochód ten dokonał skoku pokoleniowego w klasie średnich pojazdów kompaktowych. Stilo to model środka gamy Fiata. Jego zadaniem jest ponowne wylansowanie pojazdów tej marki w największym segmencie w Europie.
A sprawa nie jest błaha. Chodzi o sposób wyboru przedstawicieli do Rady Krajowego Związku Kas Chorych. Posłowie chcą, by wybierano tych przedstawicieli spośród członków rady Kasy Chorych. Po wypadnięciu słowa „rady" wyszło na to, że do Rady Krajowego Związku Kas Chorych może się dostać członek Kasy, czyli każdy z nas. To rozwiązanie spodobało się senackiej komisji i klubowi AWS. Część senatorów zgłosiła jednak wniosek mniejszości.
Przewodniczący kolegium IPN Andrzej Grajewski winą za sytuację obarcza polityków. - Mamy do czynienia z ewidentną walką polityczną o kierownictwo Instytutu - powiedział. - Elity muszą się dogadać, czy chcą mieć instytut partyjny, czy niezależny.
Grajewski potwierdził, że jest gotów podać się do dymisji, o ile nie pojawi się szansa na przełamanie pata.
Już w ub.r. na ich konta trafiło 1,15 mld zł mniej, niż zakładano. Kłopoty z tym związane trwają do dziś. Rząd pożyczył wprawdzie kasom pieniądze na pokrycie długów, ale 88 proc. sumy, o którą prosiły.
Jaki jest skutek? Taki, że szpitale i przychodnie dostały w tym roku mniej pieniędzy niż w ubiegłym. Jednak niskie dochody ze składek to nie jedyny powód biedy w szpitalach.
Nowa firma trafi również do pierwszej piątki europejskich ubezpieczycieli . Co to wszystko obchodzi polskich klientów firm ubezpieczeniowych?
Najpierw CGU. W Polsce towarzystwo to znamy jako Commercial Union. Brytyjczycy są więc dominującym udziałowcem w największym polskim towarzystwie emerytalnym. Commercial Union od 1991 roku działa również na rynku naszych ubezpieczeń życiowych. W tej branży zajmuje drugą pozycję.
Pacjenci nie muszą się obawiać. Za wizytę u lekarza w sprywatyzowanej przychodni nie płacą, podobnie jak nie płacili w przychodni publicznej. Robi to za nich kasa chorych ze składki na ubezpieczenie zdrowotne.
Czy jednak rzeczywiście prywatyzacja oznacza same korzyści? Kto i dlaczego boi się prywatyzacji? Na te pytania spróbujemy odpowiedzieć w najbliższych numerach ŻYCIA.
Sprawa nie jest błaha, bo dotyczy blisko półtora miliona osób. Od stycznia na ich drodze pojawiły się niespotykane dotąd rafy.
Pierwsza przeszkoda to nowe, nie istniejące co prawda, ale obowiązujące już formularze rozliczeniowe dla ZUS, które trzeba wypełniać do końca miesiąca.
Senat zakazał pornografii. Nie będzie sex-shopów i kaset porno w wypożyczalniach?
Senat zakazał rozpowszechniania pornografii. Całkowicie i bez wyjątków. Zdaniem senatora Piotra Andrzejewskiego (AWS) oznacza to powrót do prawa II RP, dla Ryszarda Jarzembowskiego (SLD) do czasów średniowiecza, zaś dla senator Anny Boguckiej-Skowrońskiej tylko zakaz sex-shopów.
Dyrekcja Jagiellonki od kilku miesięcy nie może doliczyć się, ile ukradziono jej książek. Kolejne inwentaryzacje dowodzą, że na półkach biblioteki brakuje kolejnych tytułów. Jeszcze niedawno informowano, że skradziono 60 starych ksiąg, teraz okazało się, że brakuje ponad 90 pozycji.
Przypomnijmy, że 32 starodruki policja odnalazła w mieszkaniach dwóch mieszkańców Krakowa. Jednemu z nich postawiono zarzut paserstwa.
Cimoszewicz dodał, że przedstawiciele większości krajów "piętnastki", w tym Tony Blair, są zdecydowani nie przedłużać tego okresu, a kilku - wręcz z niego zrezygnować. Jak wiadomo, zalewu polskich pracowników najbardziej obawiają się Austria i Niemcy. Zrezygnowano również z pięcioletniego okresu przejściowego na zakup ziemi pod inwestycje, a nabywanie gruntów w innych celach (m.in. gruntów rolnych) będzie ograniczone nie 18-, ale 12-letnim okresem ochronnym.
Niemiecki negocjator po powrocie z rokowań podkreślał także, że oprócz sprawy podziału pieniędzy rozwiązać trzeba kwestię ochrony prawnej dla niemieckich firm, działających na amerykańskim rynku.
Zdaniem Lambsdorffa konieczne jest osiągnięcie „definitywnego porozumienia" co do podziału pieniędzy podczas kolejnej rundy rozmów 22 i 23 marca w Berlinie. Według jego oceny niezbędne będą dalsze spotkania przed podpisaniem porozumienia.
Za każdą akcję Deutsche Bank miał zapłacić 10 zł. Z punktu wiedzenia PZU była to bardzo dobra cena, gdyż w listopadzie akcje BIG-u notowane były na poziomie nieco tylko przekraczającym 8 zł. Jednak po ostatniej hossie na giełdzie akcje BIG-u (przed zawieszeniem notowań) warte były już ponad 12 zł. A według analityków giełdowych przy tak dużym zakupie można byłoby wynegocjować cenę nawet 15 zł.
Swój stosunek do wyników IX Plenum KC PZPR członkowie partii wyrażają w rezolucjach i uchwałach. Zostały one podjęte m.in. przez uczestników plenum KZ PZPR w Gdańskiej Stoczni Remontowej, na plenum KZ PZPR w Akademii Medycznej w Gdańsku oraz na podobnych zebraniach partyjnych w zakładach "Unimor" i "Hydroster".
Tadeusz Sobolewski, krytyk filmowy: - Paradoks filmu "Godność" polega na tym, że nie powstawał on wcale na zamówienie polityczne władzy. O ile wiem, reżyser Roman Wionczek robił go z własnej inicjatywy. Władza w tym okresie nie chciała ośmieszać się tak prymitywną propagandą. Wolała puszczać w kinach filmy kung-fu licząc, że dzięki temu ludzie przestaną myśleć o polityce.
W styczniu ubiegłego roku weszła w życie reforma administracyjna kraju, która podzieliła Polskę na nowe województwa oraz powiaty. 60 dużych miast (powyżej 100 tysięcy mieszkańców), w tym siedzib byłych województw, uzyskało nowy status - miast na prawach powiatu. Natomiast ich prezydenci dodatkowo - uprawnienia starostów.
Nie jest typem działacza, ideologa, politykiera. Jest "prezydentem wszystkich Rosjan". Chce pogodzić wszystkie rosyjskie frakcje, paląc Panu Bogu świeczkę i diabłu ogarek. Pod koniec 2000 roku przeforsował ustawę, w myśl której hymnem Rosji stał się dawny hymn ZSRR, flagą - trójkolorowy sztandar carski, a godłem - dwugłowy orzeł carów. Wśród Rosjan zaczął wtedy kursować dowcip: Putin pewnie niedługo przemianuje Petersburg na Sankt-Leningrad.
Rzecznik wniósł sprawę do Trybunału w ubiegłym roku, gdy obowiązywała Karta Nauczyciela z 1982 r. Dwa tygodnie temu prezydent podpisał znowelizowaną ustawę. Nowy dokument zacznie obowiązywać od 1 kwietnia, ale już wiadomo, że trzeba będzie go zmienić: tak jak stary różnicuje wiek emerytalny zatrudnionych w szkole kobiet i mężczyzn. Trybunał dopytywał przedstawicielkę Sejmu, jak to możliwe.
Działacze liczą, że związek nie będzie ścigany z całą surowością. - Mam nadzieję, że dla przyszłości polskiej piłki uda się tę sprawę załatwić polubownie. Nikt rozsądny nie doprowadzi do ruiny PZPN. To kwestia istnienia całej wielkiej organizacji. Staciłaby przede wszystkim młodzież - mówi Michał Listkiewicz.
Prezes PZPN nie wyklucza, że w sprawie odstąpienia od wymierzenia kary lub przynajmniej jej złagodzenia związek zwróci się do ministra finansów Leszka Balcerowicza.
Wyjątek stanowi finał. Prawdopodobnie w nim powróci system punktowy lub mieszany (ilość punktów plus wskazanie miejsca). Testem będzie konkurs krajowy. - Nie ma idealnego systemu. Tam, gdzie jest sztuka, nie matematyki - mówi Kazimierz Gierżod, pianista i pedagog, przewodniczący "małego konkursu". - Jedyna wartość obiektywna to profesjonalizm wykonawcy.
Właścicielami szpitali i przychodni są miasta, powiaty i województwa. To one mogą sprzedawać i wydzierżawiać budynki. To od nich dyrektorzy szpitali mogą domagać się np. pieniędzy na inwestycje.
Jeśli szpital bankrutuje, budynki i sprzęt musi zagospodarować samorząd. On też będzie płacić długi upadłej jednostki.
Jeszcze większe oszczędności będą w Krakowie. Zamiast wypłacać sobie ogromne diety, 75 radnych będzie mieć okazję zainwestować aż 700 tys. złotych w bezpieczeństwo. Jeszcze przed obcięciem uposażeń, krakowscy rajcy planowali wydać taką właśnie sumę na remont trzech komisariatów oraz zakup 9 samochodów dla policji i 4 dla straży miejskiej. Teraz wystarczy na dwa razy więcej.
Często decydujemy się na położenie w kuchni lub łazience jasnych, pastelowych płytek, szczególnie gdy te pomieszczenia nie są duże. Najładniej wyglądają przy nich białe fugi; wiele osób nie wie jednak, jak je skutecznie zabezpieczyć przed zabrudzeniem. Cementowe spoiny do płytek ceramicznych, czyli tzw. fugi, są zwykle wodoodporne, co oznacza, że nie ulegają zniszczeniu pod wpływem wody. Nie są jednak wodoszczelne - mikroskopijne kropelki wody wnikają w ich głąb.
W tej sytuacji trzeba czynić wszystko dla umacniania się rozsądku i odpowiedzialności, przeciwdziałać tendencjom ekstremistycznym i dezorientacji, społecznej oraz naruszaniu prawa. Ważnym zadaniem jest zapewnienie warunków dla niezakłóconego funkcjonowania gospodarki i pracy urzędów. Nie wolno utrudniać działalności administracji, ograniczać kompetencji dyrektorów i zakładowego personelu organizującego produkcję. Porządek społeczny powinien być powszechnie i bezwzględnie przestrzegany.
Szef MON Jerzy Szmajdziński poinformował o powrocie z tego kraju dwóch naszych oficerów, którzy przeprowadzili ostatni rekonesans przed wyjazdem polskiego kontyngentu. W ciągu kilku najbliższych dni mają zostać podjęte ostateczne decyzje. Nieoficjalnie dowiedzieliśmy się, że Polacy polecą do Afganistanu wyczarterowanymi ukraińskimi samolotami transportowymi AN-124 Rusłan, jednymi z największych maszyn na świecie. Termin wylotu wyznaczy dowództwo operacji antyterrorystycznej w Tampie na Florydzie.
Natychmiast zjawili się policyjni pirotechnicy i przystąpili do rozbrajania ładunku.
Poza bandytami nikt nie zginął. Rannych zostało jednak trzech policjantów. Na szczęście niegroźnie. - Pokaleczyły ich w nogi odłamki zdetonowanego przez oskarżonych granatu - mówi komisarz Cisowski. Prowadzącą rozprawę sędzię z lekkimi obrażeniami, w szoku, odwieziono do szpitala.
W magazynie są też kolorowe reklamy "Hustlera" i hurtowni zapalniczek Cricket, którą prowadzi Kaźmierczak.
W pierwszym numerze ukazał się obszerny wywiad z byłym koordynatorem ds. służb specjalnych i posłem SLD Zbigniewem Siemiątkowskim. Opublikowano też felieton pułkownika Bosaka. Podpisuje się on jako "Płk B.".
Stawiamy cztery warunki, które powinna spełnić każda osoba ubiegająca się o pracę: chęć obsługi klienta, umiejętność pracy w zespole, dążenie do sukcesu własnego przez sukces firmy oraz dbałość o wykorzystywane w pracy sprzęty. Pracownik musi mieć świadomość, że niewłaściwe, niestaranne postępowanie, np. uszkodzenie towarów czy niedbałe korzystanie z wyposażenia, naraża firmę na koszty. Jak wygląda nabór pracowników?
Marian Krzaklewski i premier Jerzy Buzek są zdeterminowani, by bronić ministra skarbu Emila Wąsacza, o którego odwołanie wystąpiło 74 posłów AWS - twierdzą politycy koalicji. Wczoraj Komisja Krajowa „Solidarności" wezwała do zdyscyplinowania posłów. Rozstrzygające o losach ministra głosowanie w Sejmie - za tydzień.
Tydzień ten liderzy AWS zamierzają wykorzystać na przekonywanie posłów - metodą kija i marchewki.
Prokurator Kapusta na polecenie Napierskiego miał także rozpatrzyć zażalenia polityków poszkodowanych przez UOP, którzy nie zgodzili się z decyzją prokuratury o umorzeniu śledztwa. - To prokurator Kapusta zdecyduje, czy śledztwo będzie kontynuowane - mówił nam w grudniu szef warszawskiej prokuratury apelacyjnej. - Ale ostateczne słowo należy do mnie.
Andrzej Urbańczyk, poseł i rzecznik klubu SLD, został redaktorem naczelnym "Trybuny". Zajął miejsce Janusza Rolickiego, nieprzychylnego liderom Sojuszu. Gazeta musi stać się "bardziej polityczna".
Dziennikarze "Trybuny" dowiedzieli się o zmianie szefa z innych mediów. Z informacji ŻYCIA wynika, że rozmowy w tej sprawie z udziałem prominentnych polityków SLD rozpoczęły się już kilka tygodni temu.
Postępowanie w sprawie podobnych oszustw, na jakie skarżą się Cyganie - ofiary holocaustu z Oświęcimia, prowadzi także prokuratura w Nowym Targu. Na razie gromadzi zeznania poszkodowanych. Zapewne i to postępowanie doprowadzi do postawienia zarzutów Kwiatkowskiemu. Część Romów wycofała jednak zeznania, bo obawia się zemsty tego człowieka. Wśród podhalańskich Cyganów z bezwzględności słynie jego współpracownik, współoskarżony w Oświęcimiu, Stanisław Kamiński z Czarnej Góry. Wielokrotnie groził Cyganom zemstą za oskarżenia.
Dla firm internetowych sieć to przede wszystkim nowy, wielki rynek handlowy, dzięki któremu towar może bez problemu trafić pod drzwi klienta.
Zamiast studiować ogłoszenia w gazetach, można wybrać samochód z komputera. W samej Warszawie w Internecie swoje auta eksponuje już kilkadziesiąt komisów. Swoje kolumny mają tu też wszystkie duże agencje nieruchomości.
Sprzeciwiał się temu Krzaklewski i najsilniejszy, czwarty filar - Ruch Społeczny AWS, powstały jako polityczny reprezentant "Solidarności". W prawyborczej walce kilku pretendentów Ruch i jego lider widzą groźbę powtórki Konwentu Świętej Katarzyny, który pięć lat temu bezskutecznie próbował wyłonić kandydata prawicy i rozwiązał się wśród gorszących sporów.
Po tym orzeczeniu na scenę wkroczył Ogólnopolski Związek Zawodowy Lekarzy. Powołując się na konstytucję i kodeks cywilny, wezwał kolegów w całej Polsce, aby składali do sądów pozwy o wypłacenie zaległych wynagrodzeń za dyżury jak za godziny nadliczbowe.
Zareagowali na to sędziowie Trybunału. Zapowiedzieli, że lekarzom nie należą się zaległe pieniądze, bo prawo nie działa wstecz. Mogą jedynie domagać się wynagrodzeń po wydaniu orzeczenia.
Sędziowie obawiają się jednak najgorszego. Twierdzą, że w kolejce do wyznaczenia terminu znajduje się wiele spraw, które wypłynęły do warszawskiego sądu w latach 1994-95, wcześniej jeszcze niż sprawa palenia akt SB na Szczęśliwicach. Wśród nich są przede wszystkim napady, kradzieże i rozboje. Zdarza się, że ich sprawcy z powodu przedawnienia w ogóle nie zostają osądzeni.
Wzrasta temperatura rozmów o prawyborach w AWS. Rosną też akcje Olechowskiego w Unii.
Najsilniejsze ugrupowanie Akcji Wyborczej RS AWS sprzeciwia się przeprowadzeniu prawyborów kandydata prawicy na prezydenta. Proponuje za to referendum w sprawie przekształcenia AWS w jedną partię. Z kolei w Unii Wolności prawyborów nie będzie, ale po wcześniejszym sceptycyzmie rosną szanse Andrzeja Olechowskiego.
System komunikacyjny Warszawy sypie się jak wiadukt w Al. Jerozolimskich. Tysiące warszawiaków co dzień gra w ruletkę - jaki objazd wybrać, by dotrzeć do pracy na czas. Zaczynająca się dziś wieczorem wizyta prezydenta Rosji Władimira Putina może pogłębić ten chaos do rozmiarów katastrofy.
Ministerstwo nie przewiduje jednak dodrukowania poprawnych formularzy. Nie ma też mowy o erratach do każdego z nich. Za duże koszty.
Pozostaje więc prześledzić dokładnie tablicę ogłoszeń w urzędzie skarbowym. Na szczęście urzędy dostały instrukcję, która nakazywała umieszczenie stosownych informacji w widocznym miejscu.
Rzecznik ministra finansów Leszka Balcerowicza, Piotr Dubno, nie martwi się jednak, że błąd wpłynie na wysokość podatków.
Z Edwardem Sosną (zagrał partyjnego zięcia Szostaka) rozmawiam w jego domu. Ze ścian mrugają kolorowe neony świąteczne w kształcie choinek, bombek i dzwonków. - Ja je produkuję - wyjaśnia Edward Sosna. - Przed świętami jest tyle zamówień, że potem utrzymuję się z tego przez cały rok.
Wtedy pojawił się problem, czy funkcje te mogą piastować posłowie i senatorowie. Marszałek Senatu Alicja Grześkowiak zwróciła się o wyjaśnienie tej sprawy do Trybunału Konstytucyjnego. Twierdziła, że ustawa o samorządzie powiatowym, która zabraniała parlamentarzystom zajmowania stanowisk w zarządach powiatów, jest niezgodna z konstytucją. Zdaniem senator Grześkowiak, naruszała ona zasadę zaufania obywateli do państwa. Marszałek twierdzi, że miasta-powiaty powinno się raczej traktować jak gminy, a tam taki zakaz nie obowiązywał.
Cała Stalowa Wola witała wczoraj owacyjnie powrót Weroniki i Wiktorii - syjamskich bliźniaczek rozdzielonych w USA. Na trasie przejazdu stały tłumy oklaskując samochody, które wiozły maleństwa i ich rodzinę. Z radością witali również państwa Paleniów sąsiedzi, którzy na tę okazję upiekli specjalny tort.
Niedawno na naszym rynku towarzystw emerytalnych doszło już do podobnej sytuacji. Po tym, jak konsorcjum BIG Bank Gdański - Eureko zainwestowało w PZU, pod jedną egidą znalazły się Otwarty Fundusz Emerytalny EGO i Złota Jesień. Umowa została zawarta pod koniec listopada. Urząd Nadzoru nad Funduszami Emerytalnymi dał EGO pół roku na zbycie akcji.
Od roku ponosimy już pełne koszty szkolenia naszych żołnierzy w Akademii Obrony w Rzymie, w szkołach NATO w Oberammergau, Aachen i Latinie. Już niedługo liczba żołnierzy kierowanych na studia i kursy za granicą zmniejszy się radykalnie. Polski nie stać na płacenie za naukę za granicą.
Tymczasem, jak przyznają policjanci, coraz częściej zatrzymują ludzi, od których nie czuć alkoholu, alkomat również nic nie wykazuje, ale wyraźnie jest z nimi "coś nie tak" - mają powiększone źrenice, są nadpobudliwi. Aby coś wykryć, trzeba takiego kierowcę zawieźć na badania krwi, przy czym laboratorium dodatkowo powinno zbadać krew na obecność narkotyków.
Warszawski sąd rejonowy kazał wczoraj stołecznej prokuraturze wznowić śledztwo, które miało wyjaśnić, czy Milczanowski popełnił przestępstwo, ogłaszając, że Oleksy to "Olin". Prokuratura wszczęła je po otrzymaniu w 1996 r. raportu nadzwyczajnej komisji sejmowej poseł Lucyny Pietrzyk (PSL) powołanej do zbadania działań UOP w sprawie "Olina". Komisja oceniła, że Milczanowski i funkcjonariusze urzędu popełnili przestępstwo.
Jak to się stało, że jeszcze na długo przed ogłoszeniem wyników przetargu Śląska Kasa Chorych wybrała właściwy system? Czy czasami nie zapłacono dwa razy za to samo? Czy też poprzez tworzenie faktów narzuca się innym standardy i skutecznie eliminuje konkurencję, która choć przetarg wygrała, to i tak nie wprowadzi swoich rozwiązań?
(P) Jak informuje rzecznik prasowy MSW, w celu dalszego upraszczania formalności związanych z wydawaniem paszportów, Ministerstwo Spraw Wewnętrznych w porozumieniu z Ministerstwem Finansów znosi z dniem 1.04. br. obowiązek przedkładania organom paszportowym zaświadczeń bankowych o posiadaniu na rachunku walutowym "A" środków dewizowych o równowartości 150 dol. USA na cele wyjazdu za granicę, które były załączane do podania o paszport.
Prezes Mirosław Styczeń i przewodniczący rady politycznej SKL Jacek Janiszewski nikomu z prawicy nie zamykają drogi do udziału w prawyborach. Mogliby w nich uczestniczyć kandydaci Unii Wolności oraz Wałęsa i Olszewski, jeśli tylko zechcą i będą mieli poparcie 15 parlamentarzystów i 300 radnych.
Zbliżają się ferie, już niedługo pociągi z Warszawy do Zakopanego zapełnią się młodzieżą. Trzeba jednak pamiętać, że wypoczynek może zakończyć się tragicznie. Tej zimy góry są szczególnie srogie dla turystów. Rachunek prawdopodobieństwa jest nieubłagany - im więcej ludzi, tym więcej wypadków. Tylko w grudniu ub.r. GOPR-owcy wyjeżdżali interwencyjnie ok. 110 razy.
Ustawa ma obowiązywać już od września 2000 r. Dla wielu państwowych i samorządowych notabli oznaczałaby pożegnanie się ze szczególnie wysokimi apanażami. Płaca szefów spółek z udziałem skarbu państwa zostałaby uzależniona od średnich zarobków w ich zakładach. Prezes firmy, gdzie średnia płaca wynosi ok. 2 tys. zł zarabiałby ze wszelkimi dodatkami nie więcej niż 23 tys. zł. W lepszej sytuacji byliby jednak menedżerowie zarządzający przedsiębiorstwami, gdzie pracowników wynagradza się sowicie.
Wiceprzewodniczący klubu Jacek Rybicki powiedział w Radiu Gdańsk, że zmiany w klubie są konieczne i mogą dotyczyć stanowiska jego szefa.
ŻYCIU wyjaśnił, że miał na myśli tyle, iż żadne zmiany personalne nie są wykluczone, ale nie one są najważniejsze. Rzeczywiście, znany już w AWS ,plan Rybickiego" przewiduje wzmocnienie prezydium klubu AWS (powołanie kolejnych sekretarzy oraz zespołów tematycznych). Co z tego wynika dla lidera?
SOFIA (PAP). Sprawozdawcy PAP informują: W środę 1 kwietnia XII Zjazd BPK wznowił obrady plenarne. Kontynuowana jest dyskusja nad referatem sprawozdawczym Komitetu Centralnego i tezami dotyczącymi rozwoju społeczno-gospodarczego kulturalnego Bułgarii w perspektywie roku 1990.
W tym dniu życzenia owocnych obrad przekazali zjazdowi przewodniczący delegacji partii komunistycznych i robotniczych z krajów socjalistycznych. Z dużym zainteresowaniem wysłuchano przemówienia członka Biura Politycznego, sekretarza KC PZPR - Tadeusza Grabskiego.
Zapytany o wizję nowego milenium przez dziennikarzy „The Wall Street Journal" Lem powiedział m.in., że proces zjednoczeniowy Europy nie tylko nie będzie lekarstwem na wewnętrzne sprzeczności na kontynencie, ale spowoduje ich nasilenie.
Na szczęście czarne prognozy naszego fantastyka pozostają odosobnione. Żaden z rozmówców gazety nie podzielił zdania Lema.
Partyjny czy niezależny?
Pat wokół Instytutu Pamięci Narodowej trwa. Wczoraj kolegium Instytutu usiłowało wyłonić nowego kandydata na prezesa. Bez powodzenia.
W tajnym głosowaniu żaden z pretendentów nie uzyskał wymaganej większości. Przesłuchano szóstkę kandydatów: Leszka Piotrowskiego, Zygmunta Szultka, Bogdana Borusewicza, Wiesława Wysockiego, Bohdana Urbankowskiego i Karola Głogowskiego. Siódmy - Aleksander Głazek - wcześniej zrezygnował.
Jedno spojrzenie na kartkę wystarczy, by zorientować się, że ostre, interwencyjne reportaże czy kontrowersyjne programy publicystyczne emitowane są z reguły gdzieś tak około północy, czyli raczej za późno. Północ jest to dobra pora dla telewizji w sprawie miliardów czy innego horroru, a reszty audycji nie trzeba wstydliwie ukrywać.
Gorąco więc polecam kartkę.
Inne warszawskie osiedlą również próbują powołać rady mieszkańców. Specyficzna sytuacja jest w Śródmieściu. Istnieje tam aż sześć grup inicjatywnych, które chcą zorganizować wybory. Bieg sprawy zatrzymał jednak konflikt z gminą Centrum, która ustaliła, że frekwencja musi wynieść co najmniej 10 proc. Według grup ten próg jest za wysoki. Sprawa trafiła do NSA.
Ekolodzy twierdzą, że zagrożenie cyjankiem w Cisie minie za miesiąc, ale życie w rzece odrodzi się nie wcześniej niż za dziesięć lat. Wczoraj chemikalia dotarły do Dunaju (Cisa jest jego dopływem), więc specjalne środki ostrożności muszą teraz stosować mieszkańcy Belgradu. Skażenie porusza się z prędkością 4 km na godzinę.
Podczas wystąpień indywidualnych poseł Józef Nowicki z SLD przekazał stanowisko okręgowych izb lekarskich ze Szczecina i Łodzi: tamtejsi lekarze nie akceptują projektu ustawy i domagają się odwołania minister Anny Knysok, jako osoby niekompetentnej.
Premier Jerzy Buzek zapowiedział wczoraj powołanie Rady Wdrożeniowej ds. Wprowadzenia Systemu Ubezpieczeń Zdrowotnych. Rada zajmowałaby się oceną aktów wykonawczych do wprowadzanego systemu i rozpatrywaniem uwag zgłaszanych przez środowiska medyczne.
Prawo do tej nagrody przysługuje zarówno w roku, w którym pracownik rozpoczął wykorzystywanie urlopu bezpłatnego (mając określany czas przepracowany), jak również w roku, w którym ponownie podjął zatrudnienie w tym samym zakładzie pracy.
Za co lekarze domagają się tak wielkich sum? Całe zamieszanie wywołało orzeczenie Trybunału Konstytucyjnego z maja ubiegłego roku. Trybunał uznał, że rozporządzenie, które reguluje sprawę wynagrodzeń za dyżury, jest niezgodne z konstytucją i prawem pracy. Nie traktowało ono bowiem dyżurów jak godziny nadliczbowe, przez co lekarze dostali mniej pieniędzy niż powinni.
Bogdan Karp, rzecznik prasowy kieleckiej prokuratury, wczoraj po południu nie potwierdzał nawet, czy to prawda, że znaleziono rakiety. Później prokuratura potwierdziła, że odnaleziono dwie wyrzutnie, makietę rakiety Grom. Wcześniej MON kategorycznie zaprzeczał, że Grom istnieje i twierdził, że jest on na razie wyłącznie w fazie projektów.
Polska znajduje się także w światowej czołówce producentów wysokiej jakości amfetaminy. Twórcy raportu uważają, że wzrost konsumpcji narkotyków i środków odurzających w Polsce jest, niestety, zgodny ze światową tendencją. Od kilku lat zastraszająco wzrasta u nas spożycie amfetaminy, heroiny i haszyszu.
Konklawe - tak poseł Edward Wende nazywa zapowiadane na koniec tygodnia dwudniowe zamknięte spotkanie w sprawie wyborów prezydenckich w Jachrance nad Zalewem Zegrzyńskim.
Z konklawe kardynałowie nie wychodzą tak długo, aż ogłoszą nazwisko papieża. Czy unici też zamierzają obradować do uzgodnienia kandydata?
Tadeusz Koss z Polskiej Unii Właścicieli Nieruchomości przyznał, że jakiś list widział, ale o jego treści nic bliższego nie wie.
Z kolei wiceminister skarbu Krzysztof Łaszkiewicz, autor rządowego projektu ustawy przyznał tylko, że słyszał o jakimś liście, w którym amerykańska Polonia wyraża dezaprobatę dla poczynań posłów.
Działacze KPA są oburzeni tym, że do tej pory nikt nie konsultował z nimi projektu reprywatyzacji, a tym bardziej zmian dokonanych w Komisji Nadzwyczajnej.
Ursynowscy radni po długich bojach wybrali firmę, która ma wybudować ratusz. Mnożą się jednak kontrowersje - gmach ma stanąć na działce przeznaczonej pod budowę mieszkań, a przegrana firma zapowiada protest. Czy w ramach odwetu gminni urzędnicy zostaną wyeksmitowani z baraków przy ul. Lanciego?
Z wyposażeniem oddziałów bywa różnie. - Oddział Szczawne gimnazjum rzepedzkiego (woj. podkarpackie) posiada pracownię komputerową, której nie ma w Rzepedzi - wyjaśnia Krystyna Chowaniec z oddziału Podkarpackiego Kuratorium w Krośnie.
Różnie jest też z kadrą nauczycielską w oddziałach. - Nie zdarza się, aby przedmiotu wykładanego w gimnazjum nie było w jego oddziale zamiejscowym. Nauczyciele po prostu dojeżdżają - wyjaśnia Halina Dwernicka z krośnieńskiej delegatury.
Amfetaminę wartą ponad pół miliona złotych mogli produkować każdego dnia gangsterzy w nielegalnym laboratorium w Kątach Węgierskich pod Legionowem. Wczoraj fabrykę zlikwidowali policjanci warszawskiego wydziału Centralnego Biura Śledczego. W tym roku stołeczni stróże prawa odkryli na Mazowszu już osiem takich fabryk. W przestronnej kotłowni, która w przeszłości ocieplała jedną ze szklarni w Kątach Węgierskich, przestępcy zainstalowali dwie kompletne linie technologiczne do produkcji narkotyku. Prawdopodobnie działalność rozpoczęli przed kilkoma miesiącami.
- W takim razie po co ta deklaracja?
- Dokument ten podpisują nie tylko Kościoły: katolicki i ewangelicko-augsburski, ale i inne. Oznacza to, że zgadzają się one na taką praktykę. I gdyby ktoś miał jakieś kłopoty z uznaniem chrztu, to od wczoraj może się powoływać na wspólną deklarację.
- Czy zdarzały się przypadki, że przy przejściu z jednego Kościoła do drugiego wymagano ponownego chrztu?
Nie muszę zaznaczać jak napięta była atmosfera w dziennikarskim gronie. Skoro "Solidarność" domaga się dostępu do środków masowego przekazu - dlaczego w taki właśnie sposób Traktuje dziennikarzy? Zebrani dziennikarze skierowali na ręce przewodniczącego KKP protest, w którym m.in. domagają się - skreślenia zasad akredytacji.
Lekarze skarżą się, że nie mogą podnosić kwalifikacji, bo w szpitalach jest za mało miejsc dla tych, którzy chcą zrobić specjalizację. Studenci medycyny alarmują z kolei, że w przyszłym roku będą musieli zdawać egzamin dyplomowy, a nie ma jeszcze jego kryteriów. Rzecznik praw obywatelskich poprosił o wyjaśnienia Ministerstwo Zdrowia.
Spora część majątku Państwowej Agencji Radiowej istnieje jedynie na papierze. W centrali agencji kontrolerzy z Ministerstwa Łączności nie mogą się doszukać aparatury wartej 10 milionów zł. Kontrola w terenowych oddziałach tej instytucji dopiero się rozpoczyna. Prawdopodobnie część sprzętu rozkradziono .
Kontrolę w PAR zlecił jesienią ub.r. minister łączności Maciej Srebro. Zakończono już inwentaryzację majątku w warszawskiej centrali. Odkryto wiele nadużyć.
Budynków jak te w Połańcu jest prawdopodobnie więcej. W ramach akcji 1000 domów dla powodzian większość obiektów wzniesiono w mało znanej w Polsce - ale dającej szybkie efekty - technologii szkieletu drewnianego. Wszak pierwsze sukcesy w walce ze skutkami powodzi ówczesna koalicja SLD-PSL chciała odnieść przed wrześniowymi wyborami parlamentarnymi.
Mechanizm nagradzania bulwersująco wysokimi odprawami odchodzących menedżerów spółek skarbu państwa to wynalazek koalicji SLD-PSL. Wszystko wskazuje na to, że gdy ministrem przekształceń własnościowych był Wiesław Kaczmarek (SLD), prezesowi Petrochemii Płock zagwarantowano gigantyczną odprawę: 2,3 mln zł. Przeciętny Polak musiałby na nią pracować sto lat.
Nasz artykuł o zakupie przez wojsko kurtek dla pilotów od firmy kierowanej przez Bogusława Bagsika spowodował kontrolę Najwyższej Izby Kontroli. Sprawę kupna tysiąca kurtek za prawie 2 mln zł kazał wyjaśnić prezes NIK Janusz Wojciechowski.
Prezes skontaktował się z osobami, którzy prowadzą kontrolę w Dowództwie Wojsk Lotniczych i Obrony Powietrznej. - Wydał im polecenie, by szczególnie dokładnie sprawdzili kontrakt z Kurowem - powiedział ŻYCIU rzecznik szefa NIK Przemysław Szustakiewicz.
Zdania na temat konsekwencji, jakie grożą im po orzeczeniu Trybunału są jednak podzielone. Nie wszyscy uczestnicy wczorajszej rozprawy uważają, że senatorowie zachowają swoje mandaty, jeśli tylko odejdą z zarządów miast.
Według niektórych prawników, m.in. przedstawicieli Sejmu i prokuratora generalnego, obaj senatorowie stracą miejsce w parlamencie. Ich zdaniem prawo wyraźnie mówi, że sankcją za łączenie dwóch wykluczających się stanowisk stanowisk jest wygaśnięcie mandatu.
Kolejna propozycja dotyczy kierowców, którzy przed jazdą pili, ale wypadku nie spowodowali. Oni również stanęliby przed sądem, który mógłby im wymierzyć karę do dwóch lat więzienia.
Jednak zmiany, jeśli zostaną zaakceptowane przez Sejm, a później Senat i prezydenta, wejdą w życie najwcześniej za półtora roku. Tak przynajmniej przewiduje Jerzy Wierchowicz (UW) z komisji.
W sprawie dwóch najpoważniejszych kandydatów przeprowadzono co prawda sondażowe rozmowy, nie doszło jednak do żadnych ustaleń. Z nieoficjalnych informacji wynika, że PSL nie wyklucza poparcia ani Borusewicza, ani Polaczka. Czeka jednak na decyzję kolegium.
Tymczasem kolegium odroczyło swoją decyzję. Powód? Jego członkowie chcą dać czas politykom na osiągnięcie porozumienia.
Wracając do Putina, porównał go do Jelcyna. Powiedział, że Putin przylatując do Irlandii, na pewno wysiadłby z samolotu. Przypomnijmy, że przed laty Jelcyn nie wysiadł na spotkanie z irlandzkimi władzami. Media sugerowały, że wypił wtedy za dużo alkoholu.
Pełniący obecnie obowiązki szefa rosyjskiego państwa Putin był jeszcze niedawno szefem służb specjalnych. Jest odpowiedzialny za rozpętania krwawej i brutalnej wojny w Czeczenii.
W sumie - co wynika z informacji korespondentów PAP - odzew wśród członków partii na postanowienia plenum jest żywy i szybki. Stanowi to wyraz masowego dążenia do ideologicznego i organizacyjnego umocnienia partii i jej wszystkich ogniw. Efektem tego żywego dialogu są kolejne postulaty, propozycje, opinie i uwagi adresowane do komisji zjazdowej, do jej odpowiedników w województwach, w większych miastach, gminach, zakładach pracy - wreszcie do kierownictwa partii.
Wspólną wartością wynikającą z tych rocznic powinna być myśl o Polsce, o nakazach patriotycznej dla niej służby i obywatelskich powinności.
Zgodnie z wieloletnią tradycją kwiecień jest Miesiącem Pamięci Narodowej, czasem głębokiej refleksji nad kartami naszych narodowych dziejów, czasem hołdu, który składamy pokoleniom bojowników o wolność, niepodległość i suwerenność, o demokratyczny i sprawiedliwy ustrój państwa polskiego. Składamy hołd pokoleniom, które tworzą naszą historię, ale są też aktywnie obecne we współczesności.
Wajda umiał tworzyć coś więcej niż filmową publicystykę nawet w obrazach włączających się w nurt współczesnego kina moralnego niepokoju. A jednocześnie był zawsze obecny w kraju. Polska wreszcie przełamała zły los, a Andrzej Wajda otrzymał Oscara. To się jakoś splata w jedno. W dramat z trudnym wprawdzie, ale jednak happy endem.
- Skąd się dowiemy, gdy już będzie?
- Każdy lekarz ma obowiązek zgłaszać liczbę chorych do powiatu. Stamtąd te dane przekazuje do wojewódzkich stacji epidemiologicznych. Te natomiast przekazują je do resortu zdrowia.
- Jak często otrzymujecie takie meldunki?
- Przychodzą do nas co tydzień.
- A ostry stan choroby trwa pięć dni?
- Z reguły tak, ale każdy człowiek może reagować inaczej.
Komisja Europejska traci cierpliwość. Grozi, że odbierze nam część pieniędzy.
Polska może stracić ponad 8 mln euro z pomocy funduszu PHARE. Komisja Europejska chce nam zabrać pieniądze, bo Sejm do tej pory nie przyjął trzech ustaw.
Rok temu zobowiązaliśmy się do szybkiego uchwalenia trzech nowych ustaw: o pomocy publicznej, prawa telekomunikacyjnego oraz ustawy o certyfikacji. Ale dwa z trzech rządowych projektów nie mogą wydostać się z Sejmu.
W punkcie I druku zatytułowanym: dane organizacyjne, w polu 01 trzeba wpisać identyfikator deklaracji. Dzięki poradnikowi dowiadujemy się, że roczną deklarację oznaczają cyfry 01.
W polu 02 trzeba wpisać kod swojego oddziału lub inspektoratu ZUS, bo firmy i osoby prowadzące działalność gospodarczą muszą składać dokumenty rozliczeniowe dla ZUS w oddziałach i inspektoratach odpowiednich dla swojej siedziby.
Marian Krzaklewski stwierdził wczoraj w rodzinnej Kolbuszowej, że zostanie utworzony rejestr parlamentarzystów AWS, którzy łamią dyscyplinę klubową: - Jeśli w AWS będzie dyscyplina i porządek, to notowania Akcji skoczą o 10 procent - powiedział. - Są już kandydaci na taką listę.
Podobny spis już istnieje. Sporządził go odpowiedzialny za przestrzeganie dyscypliny sekretarz klubu Andrzej Szkaradek. Według Krzaklewskiego "licznik zostanie uruchomiony od czasu przyjęcia zasady". A "dotychczasowy dorobek negatywny będzie uwzględniony".
Ucierpi niezawisłość sędziowska?
Sprawdzanie przez UOP prezesów i wiceprezesów sądów tak, by uzyskali certyfikat bezpieczeństwa dopuszczający do tajemnic państwowych, jest sprzeczne z konstytucją - twierdzi rzecznik praw obywatelskich. Taką opinię przedstawił minister sprawiedliwości Hannie Suchockiej.
Jeżeli o pełnieniu przez prezesów i wiceprezesów ich funkcji będą decydowali funkcjonariusze Urzędu Ochrony Państwa, to - zdaniem rzecznika - może to doprowadzić do podważenia niezawisłości sądów.
Informacje uzyskane nieoficjalnie w Głównym Urzędzie Ceł wskazują, iż równie powszechne, jak import oleju napędowego jako opałowego, jest działanie wprost przeciwne, czyli sprowadzanie oleju opałowego i sprzedawanie go jako napędowego.
W tym przypadku traci nie tylko skarb państwa, ale też kierowcy. Eksperci zwracają uwagę na trudne do wycenienia straty właścicieli samochodów, którym sprzedano paliwo niszczące silniki.
Wstępna analiza Inspektoratu wskazuje, że sąd w Jeleniej Górze nie jest przystosowany do procesów, w których oskarżonymi są członkowie zorganizowanych grup przestępczych. Nie ma w nim bramek pirotechnicznych, osobnych wejść na sale dla groźnych przestępców ani osobnych toalet dla oskarżonych, do których nie mogłyby wejść postronne osoby. Szczegółowy raport będzie gotowy za kilka dni.
W sobotę wraz z grupą dziennikarzy czekał na werdykt rady nadzorczej firmy. - Naprawdę nie wiem, o co tu chodzi - mówił zirytowany. - Ściągnięto mnie z urlopu. To jest bój polityczny.
Na pytanie, jak przyjmie odwołanie, powiedział spokojnie: - Wczoraj zostałem odwołany z rady nadzorczej BIG-u, dzisiaj zostałem zawieszony w funkcji prezesa PZU, a jutro dołączę do żony i córki. Przeżyłem już rzeczy znacznie gorsze.
(P) W pierwszym kwartale br. górnicy dostarczyli gospodarce narodowej 41.249 tys. ton węgla kamiennego. Mieści się w tym dodatkowy wysiłek załóg, z których ok. 60 proc. podejmuje na zasadach pełnej dobrowolności pracę także w soboty. W ciągu 3 miesięcy sobotni urobek wyniósł 2972 tys. ton węgla, co w pewnym stopniu pozwalało łagodzić trudności paliwowo-energetyczne w kraju. (PAP)
Marchewka to obietnica merytorycznej debaty nad prywatyzacją i bliżej nieokreślonych zmian w sposobie funkcjonowania AWS.
Kij - to groźba, że łamiący dyscyplinę posłowie za półtora roku nie znajdą się na listach wyborczych AWS do Sejmu. W poniedziałek taką karę dla ,rokoszan" zaproponował zarząd regionu gdańskiego - kolebki ,Solidarności".
W Warszawie jest ponad 14 tys. bezdomnych. W tym roku przybyło ich blisko 2 tys. Tymczasem w noclegowniach jest nieco ponad 11 tys. miejsc. Kilka tysięcy osób koczuje w kanałach ciepłowniczych, tunelach Dworca Centralnego, na klatkach schodowych. Na ciepły kąt nie mają szans.
Zanim padły pytania, wicepremier red. Mieczysław Rakowski otrzymał z rąk sekretarza generalnego SDP dyplom honorowy przyznawany przez Stowarzyszenie za 30 lat pracy w dziennikarstwie. Warto tu przypomnieć, że Mieczysław Rakowski nadal kieruje zespołem "Polityki", chociaż - jak sam przyznał - ostatnio nie miał czasu na lekturę nawet swojego tygodnika.
Policjanci użyli broni również w centrum Legnicy. Ostrzelali samochód, którym, jak przypuszczali, jechali złodzieje. Kierujący nim mężczyzna nie zatrzymał się do kontroli i usiłował przejechać policjanta. Funkcjonariusze najpierw strzelili w powietrze, później w opony. Mężczyźni jednak uciekli.
W obu przypadkach policjanci twierdzą, że mieli podstawy do użycia broni. Przypomnijmy, że podczas strzelaniny w Warszawie policja i prokuratura uznały, że funkcjonariusz słusznie sięgnął po broń. Za dobrą postawę ma otrzymać nagrodę.
Już za kilka dni warszawiacy i turyści zwiedzający Stare i Nowe Miasto będą mogli przejechać się rikszą. Pierwsze wycieczki zaplanowano na 6 grudnia. Pomysłodawcy wprowadzenia tych przedwojennych pojazdów na uliczki Starówki zapowiadają, że tylko śnieżyce i zawieruchy mogą pokrzyżować ich plany.
Ostatnie rabunki miały miejsce na peryferiach stolicy - w Markach, Piasecznie, Ząbkach i wczoraj pod Otwockiem. Bandyci zmienili więc prawdopodobnie rejon działania. Czy boją się, że zostaną "rozpracowani" przez specjalną grupę policyjną Szerszeń, która ma zatrzymać falę napadów na małe filie banków i która od pewnego czasu właśnie na nich poluje?
Wydaje mi się, że sytuacja została opanowana. Jesteśmy przygotowani na duże wypłaty, a z drugiej strony wyraźnie zmalał napór na kasy bankowe, co jest prawdopodobnie wynikiem uspokojenia atmosfery w kraju. W wielu oddziałach notujemy już zjawisko odwrotne: ludzie na powrót przynoszą swoje oszczędności walutowe do banku. Nieuzasadniona nerwowość naszych klientów naraziła ich jedynie na niepotrzebne straty, ponieważ część z nich wycofała wkłady terminowe, tracąc prawo do wyższego oprocentowania. (PAP)
Wiesław M. przez trzy ostatnie lata figurował na liście stu najbogatszych Polaków tygodnika "Wprost".
Pod koniec ub.r. zainteresowali się nim olsztyńscy policjanci. Podejrzenia wzbudziły zakłady pracy chronionej, którym urzędy skarbowe zwracały VAT, a Państwowy Fundusz Rehabilitacji Osób Niepełnosprawnych przyznawał subwencje. - Zastanowiło nas to, że VAT i subwencje dostawały zakłady pracy chronionej, których część powiązana była z tą samą osobą - Wiesławem M. - mówi prowadzący sprawę.
Deklaracja ma dwie strony, ale instrukcja, jak ją wypełnić - aż 10. Zwykły człowiek, który prowadzi niewielką firmę, może mieć duże trudności z wypełnieniem druku.
Nowy dokument obejmuje miesiące od stycznia do listopada ub.r. Składki za grudzień rozliczane są już w tym roku, więc nie zostały ujęte w druku.
Policja łapie, jak łapie, ale jak już kogoś zatrzyma, to prokurator stwierdza, że szkodliwość społeczna czynu była niska - żalił się niedawno szef MSWiA Marek Biernacki.
Odpowiedzialny za nasze bezpieczeństwo minister potrafi jednak stanowczo bronić swojego zdania. - Mimo sprzeciwu parlamentu, opozycji, wynagrodzenie motywacyjne w policji będzie wprowadzone - zapowiedział na przykład kilka dni temu.
Roman Wionczek w wywiadach prasowych z 1983 roku mówił: "Bojkoty, akcje, próby eliminowania ludzi są hańbiącym przykładem nietolerancji, nie są godne środowiska ludzi, którzy swoimi dziełami pragną współuczestniczyć w tworzeniu kultury (...) Na ostatnim zjeździe filmowców mówiłem, że organizacja bojkotów prowadzi do samozagłady, trąci faszyzmem".
Podstawowym kryterium, decydującym o wyborze firmy, która wyremontuje wiadukt w Al. Jerozolimskich, okazała się cena. Komisja przetargowa miasta i Zarządu Dróg Miejskich wybrała najtańszą ofertę. Warszawskie Przedsiębiorstwo Mostowe "Mosty" rozpocznie prace remontowe na zamkniętym niemal od miesiąca wiadukcie prawdopodobnie już za tydzień.
Unabomber został aresztowany w kwietniu 1996 roku. Na jego ślad naprowadził policję brat Kaczyńskiego, rozpoznając jego styl w "Manifeście Unabombera", opublikowanym w amerykańskiej prasie. Autor w górnolotnych słowach przedstawiał się jako obrońca natury przed niszczycielską technologią i cywilizacją. Studiując pamiętniki mordercy, które znaleziono w jego domku, prokuratura doszła jednak do wniosku, że Kaczynski nie jest pasjonatem przyrody, opanowanym antycywilizacyjną obsesją, a cynicznym i działającym z zimną krwią mordercą.
