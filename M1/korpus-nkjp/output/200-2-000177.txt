Mariola odstawiła torebkę na malutki stołeczek. Uśmiechnęła się do Hehego. Ten uśmiech skojarzył się Hehemu z filmami Angelli. Na ułamek sekundy znieruchomieli, patrząc sobie w oczy, i w sekundę potem przywarli do siebie. Hehe chciał jak najszybciej dotrzeć tam...
Poczuł dłonie Marioli w swoich włosach, na karku, potem pod koszulą na plecach. Przylgnął do niej z całych sił. Czuł jej piersi przez delikatną bawełnę. Przed oczami stanęła mu Angella.
- Nie, dzięki. Może po prostu wodę. Strasznie tu napalone papierosami. - Mana poczuła, że znowu robi się jej trochę niedobrze.
Hehe poszedł po wodę do baru. Wrócił i sięgnął po papierosa. Mana wypiła łapczywie kilka łyków. Nie wiedziała, jak poprosić Hehego, żeby nie palił. Zrobiło się jej duszno. Najchętniej uciekłaby stąd.
Nadal piszcie do mnie, moje kochaniutkie, Maju i Teresko... chcę być przy was.
Pora rozstać się z Hehem i chłopakami. Niech śnią spokojnie. Nurtuje nas tylko jeszcze jedno pytanie: Co robił Hehe w obiecujących latach dziewięćdziesiątych, kiedy Krzysztof Lenart i Marek Murawiec ze słabnącym, ale jednak entuzjazmem budowali kapitalizm?
No i co? Mamy na dzisiaj spokój. Wypchnąłeś to całe gówno, Euzebku. Można się zwijać i nie robić sobie dłużej tutaj obciachu. Tylko gdzie tłuścioch?
Zadzwonimy do Patrycji... Gdzie by tu z nią się umówić? Może w Donaldzie. Ale czy się tam dostaniemy? Kolejka, kurwa, do wejścia taka... Euzebku, tylko co dalej, no, co dalej? No, gdzie z nią pójdziesz? Jak mam dość tego kręcenia śmigłem!
Mimo to czuję pewną niezręczność, gdy tak się nagle pojawia. Nigdy nie wiem, czy mam wstać, czy siedzieć. No, ale w końcu wszyscy jesteśmy tutaj jedną wielką rodziną. Mówimy sobie po imieniu i każdy ma jakieś ważne zadanie, i dlatego nie odczuwa się różnicy w hierarchii.
Uśmiechnęła się do niego zwyczajnie i w tym momencie się stropił, bo był pewien, że zauważyła, z jaką ciekawością przypatrywał się podkoszulkowi.
- Hello - Angella wyciągnęła rękę. - Ty jesteś Andrew, yes? - Zrobiła ręką gest zapraszający do środka. - "Your Desire Magazine", isn't it? "Twój Popęd" - powtórzyła po polsku.
Nie podoba mi się! Upili się na smutno... Korowód manekinów. Szare twarze, wpatrzeni gdzieś w dal. Co ten Christophe wyprawia! To ma być pozytywna impreza, a nie jakieś cmentarne obrzędy... Ludzie muszą stąd wyjechać naładowani, zintegrowani, zidentyfikowani, zmotywowani... A oni wyglądają na kompletnie nieprzytomnych... Wszyscy zamroczeni... Co za naród. I ta cholerna muzyka. Będą tak krążyć, dopóki się nie poprzewracają.
Nie mogę zajmować się tymi duperelami. Usiadł na łóżku i schował twarz w dłoniach. W takich warunkach niczego dobrego nie napiszę.
Hehe wspinał się mozolnie po schodach starej kamienicy przy Poznańskiej. Piętra były wysokie, a Hehe musiał dotrzeć aż na trzecie. Zatrzymał się na półpiętrze.
Tylko co zrobić z Moniką i jej ciągłymi prośbami? Otarł twarz dłonią. Dlaczego życie musi być aż tak banalne? Dziecko, które potrzebuje pieniędzy, i ojciec, który z tego powodu musi sprzedawać swoje ideały... Rozstał sił z Jolką nie po to, żeby znowu kasa rządziła jego wyborami. Ten cholerny discman! Ciężko westchnął.
- Dobrze, mogę spróbować - powiedział z namysłem.
Oszołomiony znalazł się na ulicy. Przed oczami ciągle widział koronki samonośnych pończoch Many, a pod opuszkami palców czuł delikatną skórę nad nimi.
- Co taki smutek na obliczu? - Z zamyślenia wytrąciło go mocne klepnięcie w plecy. - Co? Nie powinniśmy już tak balować... latka lecą... - Stał przed nim Ciotka z białym kundelkiem na ręku, w towarzystwie Żaby i Kinsky'ego.
