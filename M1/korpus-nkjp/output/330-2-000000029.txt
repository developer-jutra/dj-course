Kościół gotycki z 1 poł. XIV w., kilkakrotnie przebudowywany; na ambonie figura świętego z 2 poł. XIV w. Poklasztorny kościół Reformatów z XIII-wiecznym prezbiterium pochodzącym z dawnej kaplicy szpitalnej, rozbudowany w 1717; budynek dawnego klasztoru z XVIII w. Pozostałości fundamentów krzyżackiego zamku. 15 km na pd. zach. Stary Dzierzgoń – koniec trasy 4.b z Małdyt.
Pojezierze Mrągowskie leży w środkowej części Pojezierza Mazurskiego. Zasadniczym elementem urzeźbienia tej krainy są biegnące równoleżnikowo wzgórza moren czołowych i liczne jeziora rynnowe o układzie południkowym, wypełniające kilka podłużnych rynien polodowcowych. Najwyższe wzniesienia przekraczają wysokość 200 m n.p.m. (221 m), zwierciadła jezior leżą na wysokości 120–140 m n.p.m., wysokości względne dochodzą do 60 m. Największe jeziora: Juno, Czos, Kiersztanowskie, Salęt, Juksty, Wągiel i Probarskie.
Początek szlaku w porcie Żeglugi Mazurskiej nad jez. Niegocin w Giżycku, skąd prowadzi na pd. przez środkową część Krainy Wielkich Jezior Mazurskich. Na szlaku jez. Niegocin, trzecie co do wielkości jezioro krainy i jedno z największych jezior w Polsce oraz kilka mniejszych jezior połączonych za pomocą kanałów.
WINCENTA Wieś założona ok. 1490 u ujścia Wincenty do Pisy. W XIX w. była tu komora celna na granicy z Prusami. W 1941–44 istniał obóz dla jeńców radzieckich, w którym hitlerowcy zamordowali ok. 12000 osób – na cmentarzu pomnik. Nad Pisą ośrodek wypoczynkowy. Za Wincentą trasa opuszcza woj. łomżyńskie i wkracza na teren woj. suwalskiego.
DOBRE MIASTO Miasto (11200 mieszk.) nad Łyną, w pn. części Pojezierza Olsztyńskiego. Ośrodek przemysłowy, m.in.: największy w woj. olsztyńskim zakład przemysłu maszynowego – Warmińska Fabryka Maszyn Rolniczych "Agromet-Warfama" i fabryka cukierków "Jutrzenka", znana z produkcji śliwek w czekoladzie i krówek.
Rozgałęzienie dróg. 5 km na pn. zach. Wysoka Wieś, skąd polna droga (ok. 700 m) prowadzi na najwyższy szczyt regionu – Dylewską Górę (312 m n.p.m.), będącą jednocześnie nawyższym wzniesieniem na tej szerokości geograficznej między Wisłą i Niemnem. Ze szczytu rozległy widok na malowniczą okolicę.
Z prawej rezerwat leśny "Czapliniec Bałda" (pow. 11,6 ha), utworzony w 1958 w celu ochrony miejsc gnieżdżenia się czapli siwej. Obejmuje on fragmenty lasu mieszanego z drzewostanem sosnowo-świerkowym. Od kilku lat czapli tu już nie ma, mimo to rezerwat ma dużą wartość przyrodniczą (m.in. stare drzewostany w wieku 150–180 lat).
Atrakcyjny szlak pieszy w obrębie Wigierskiego Parku Narodowego. Na trasie pn. skrawki Puszczy Augustowskiej, ciekawe widoki na największe pod względem obszaru i drugie co do głębokości jezioro Suwalszczyzny – Wigry, zespół klasztorny we wsi Wigry, rzeka Czarna Hańcza i kilka innych miejscowości letniskowych, jak: Stary Folwark, Gawrych Ruda i Bryzgiel.
BABIĘTA Wieś nad Babięcką Strugą, stanowiącą odcinek Krutyni (szlak kajakowy 2). Dawny młyn wodny z XVII w., rozbudowany w XIX–XX w. (obecnie mała elektrownia wodna). 6 km na pn. Nawiady. Wieś założona w 1397. Dawny kościół ewangelicko-augsburski (obecnie katolicki) z XV w., odbudowany w 1600–03; wieża z 1683. W pobliżu jez. Nawiady (pow. 225 ha, głęb. 29,8 m).
Garb Lubawski to najwyższe wzniesienie między Wisłą i Niemnem, ciągnące się pomiędzy Lubawą i Nidzicą (Garb Lubawsko-Nidzicki). Wysokości względne przekraczają tu 100 m, bezwzględne 200 m. Kulminację Garbu stanowi Dylewska Góra (312 m n.p.m.). Z Garbu Lubawskiego wypływają niewielkie rzeki. Jezior jest tu stosunkowo mało (największe: Dąbrowa Wielka, Mielno, Kownatki i Rumian).
DŁUŻEK Niewielka wieś nad pd. krańcem jez. Dłużek (pow. 233,8 ha, dł. 6,2 km, szer. 0,6 km, głęb. 38 m). Założona w 1780. Okoliczne lasy były miejscem ostatecznego rozbicia armii gen. Samsonowa przez wojska niemieckie dowodzone przez Hindenburga (1914). Relacja o prześladowanej w Dłużku przez Niemców rodziny Kiwickich znalazła się w książce Melchiora Wańkowicza "Na tropach Smętka".
POZEZDRZE Wieś, siedziba Urzędu Gminy. Klub jeździecki.
Założona w 1543. W czasie epidemii dżumy w 1710 zmarło tu 309 osób. Parafia Pozezdrze jeszcze w 1890 na 2630 parafian liczyła 658 Polaków. Mimo to, że statystyki oficjalne rejestrowały tu już tylko 200 Mazurów, jeszcze w 1926 w wielkie święta odprawiane były nabożeństwa w języku polskim.
MŁYNARY Miasto (ok. 1800 mieszk.), które 1 stycznia 1984 odzyskało utracone w wyniku zniszczeń wojennych prawa miejskie. Kościół św. Piotra z XIV w., przebudowany w XVII w., z barokowym wystojem wnętrza z XVII i XVIII w. Niewielkie fragmenty fortyfikacji miejskich z XIV w.
SPYTKOWO W pobliżu wsi (z prawej) rezerwat florystyczny "Spytkowo" (pow. 3,34 ha), utworzony w celu ochrony i zachowania najbogatszego w tym regionie stanowiska wierzby lapońskiej i wielu rzadkich roślin torfowiskowych.
3 km na pn. zach. wieś Pieczarki, leżąca nad jez. Dgał Wielki (pow. 94 ha, głęb. 17,6 m). Istniała już przed 1481, kiedy to był tu młyn i huta żelaza (przejęta od Marcina z Lecka przez Marcina Pieczarkę).
Wzniesienia Elbląskie (inaczej Wysoczyzna Elbląska, Wzgórza Elbląskie) to falista równina o pow. ok. 380 km2, osiągająca w najwyższym punkcie (Maślana Góra) 197 m n.p.m. Równina ta opada stromymi krawędziami ku sąsiednim nizinom i Zalewowi Wiślanemu. Jej środek zajmują pola uprawne, natomiast pocięte malowniczymi wąwozami krawędzie porasta piękny las mieszany ze starymi bukami, dębami i grabami. Wzniesienia Elbląskie stanowią nieduży węzeł hydrograficzny, z którego we wszystkich kierunkach spływają niewielkie rzeki.
GUTKOWO Dawna wieś, obecnie w granicach Olsztyna.
Wieś wzmiankowana w dokumentach z 1352. W 1517 Mikołaj Kopernik, administrator dóbr kapituły warmińskiej, przekazał tu dodatkową ziemię nowemu osadnikowi. Zimą 1807 w pobliżu Gutkowa miała miejsce bitwa wojsk francuskich z wojskami pruskimi, a jej przebieg obserwował z wieży miejscowego kościoła cesarz Napoleon.
PRZEZMARK Wieś nad jez. Mołtawa. Siedziba leśnictwa.
W 1 poł. XIII w. istniało tu pruskie grodzisko, usytuowane na półwyspie pomiędzy jeziorami Mołtawa Wielka i Mołtawa Mała, przy którym była osada targowa. Po zajęciu miejscowości Krzyżacy zmasakrowali miejscową ludność. Na miejscu pruskiego grodziska zbudowali zamek, rozbudowany w XIV w.
DZIERZGOŃ Miasto (5000 mieszk.) w pd. części Pojezierza Iławskiego, nad uchodzącą do jez. Druzno rzeką Dzierzgoń. Niewielki ośrodek produkcyjno-usługowy (Zakłady Elektrotechniczne Aparatury Morskiej, betoniarnia).
W 1248–60 Krzyżacy wznieśli tu warowny zamek. Powstała przy zamku osada miejska była wzmiankowana już w 1254. Rozszerzone prawa miejskie otrzymała w 1288–90. W 1466–1772 w granicach Polski. W czasie II wojny światowej miasto było poważnie zniszczone.
Trasa boczna prowadzi drogą drugorzędną w kierunku zach. przez środkową część Garbu Lubawskiego, w niewielkiej odległości od najwyższego wzniesienia regionu – Dylewskiej Góry (312 m n.p.m.). Łącznie z odcinkiem Olsztyn – Olsztynek – Pawłowo (trasa 2) stanowi część Szlaku Kopernikowskiego, prowadzącego z Torunia do Olsztyna. Urozmaicony krajobraz polodowcowy, niewielkie kompleksy leśne, upamiętnione miejsce wielkiej bitwy grunwaldzkiej, zabytki architektury.
Odgałęzienie drogi lokalnej. 4 km na wsch. wieś Rostki założona w 1448, w której jest wiatrak holenderski z XIX w. 2 km dalej (na pd.) nad jez. Roś wieś Pilchy, założona w 1465. Nazwa wsi pochodzi od nazwiska właścicieli – Tomka i Jana Pilchów.
Z leżącej niedaleko miejscowości Borki wywodziła się rodzina Wincentego Pola. Społeczeństwo Warmii ufundowało pamiątkową tablicę ku czci Pola, wmurowaną w międzymurzu zamkowym w Reszlu.
W Reszlu koniec wariantu 7.1 z Biskupca, koniec trasy bocznej 6.c z Lidzbarka Warmińskiego, początek trasy bocznej 7.d.
Przystań statków Żeglugi Mazurskiej w Rucianem-Nidzie nad jez. Guzianka Wielka. Połączenie z trasą 9 i punktem końcowym trasy 7.f oraz ze szlakiem pieszym Pisz – Mikołajki – Giżycko – Węgorzewo (czerwony). Początek szlaku pieszego, noszącego imię K.I. Gałczyńskiego, do dawnej leśniczówki Pranie (muzeum poety) i szlaku biegnącego do Pisza wzdłuż wewnętrznego łuku Jez. Nidzkiego. W pobliżu przystani krótkie połączenie pod mostem drogowym i kolejowym z pn. krańcem Jez. Nidzkiego.
Śluza Mikaszówka, podnosząca poziom wody o dalsze 2,7 m (dł. 44,31 m, szer. 6,05 m). Na ścianie tablica z informacją, że śluza była budowana przez por. inż. Wojciecha Korczakowskiego w 1828. Na obu brzegach kanału wieś Mikaszówka, w której drewniany kościół. Poniżej śluzy jezioro o tej samej nazwie (pow. 17,3 ha, dł. 0,82 km, głęb. 4,7 m).
GRABOWO Wieś położona częściowo na zboczach Wzgórz Szeskich. Założona w 1585 przez Jana Bałamutowskiego. Kościół poddany poważnej renowacji w 1680, całkowicie przebudowany i powiększony w 1732 – wówczas też dobudowano murowaną wieżę. Na pn. zach. od Grabowa wzniesienie Stroma Góra, osiągające wys. 228 m n.p.m. 5 km na wsch., w lesie, w pobliżu wsi Nasuty, duży głaz narzutowy o obwodzie ponad 15 m – pomnik przyrody.
Jez. Zyzdrój Wielki (pow. 210 ha, dł. 4,25 km, głęb. 14,5 m). Zwężające się ku pd. wsch. jezioro przechodzi w jez. Zyzdrój Mały (pow. 50,7 ha, dł. 1,42 km, głęb. 12,8 m). Brzegi jezior wysokie i prawie na całej długości zalesione. Na jez. Zyzdrój Wielki 3 wyspy, z których 2 mniejsze zalesione.
WOZŁAWKI Wieś istniała już w 1397. Kościół gotycki z XIV w. z kamienia i cegły; kaplica św. Bernarda dobudowana w 1727–28. Dom nr 19 neoklasycystyczny, z końca XIX w. Kapliczka przydrożna z XIX w., 2 kapliczki z pocz. XX w. We wsi skrzyżowanie dróg drugorzędnych – w lewo do Bartoszyc, w prawo do Bisztynka i Biskupca.
Na odcinku 5 km (do Bisztynka) przebieg trasy pokrywa się z trasą boczną 7.b.
Z dawnych zabytkowych budowli pozostał tu jedynie kościół gotycki z XVI w., z barokowym wystrojem wnętrza z XVII w. Ołtarz główny ozdobiony jest rzeźbami wykonanymi przez ludowego artystę. Nad jeziorem (pow. 227,3 ha, dł. 4,86 km, głęb. 45,2 m) kąpielisko, wypożyczalnia sprzętu wodnego, ośrodki wypoczynkowe. Przepływająca przez jezioro Lega umożliwia spływ kajakowy w kierunku Ełku, Rajgrodu i dalej do Warszawy.
Ok. 1 km za wsią, przy drodze do Tolkmicka kapliczka z XVIII w., ślad po dawnym cmentarzu dla umarłych w czasie epidemii cholery.
Z rozwidlenia we wsi, drogi do Elbląga – na pn. przez Tolkmicko i na pd. zach. przez środkową część Wzniesień Elbląskich (23 km). Wyjazd w kierunku Tolkmicka. Na trasie malownicze, zalesione jary Wzniesień Elbląskich, przypominające tereny podgórskie.
SZCZECINOWO Wieś na wsch. brzegu pd. części jez. Szóstak. Założona w 1544 przez Rafała i Adama Bronaków. W 1719 wyłącznie ludność polska. Jez. Szóstak (pow. 500,8 ha, dł. 6,5 km, głęb. 28,4 m) ma linię brzegową rozwiniętą, brzegi bezleśne, dno kamieniste. Na jeziorze kilka wysp. W 1867 podczas robót melioracyjnych przeprowadzanych nad jeziorem, obniżono poziom wody i naprzeciw wsi Dobra Wola odkryto resztki osady palowej.
Trasa przecina wsch. część Pojezierza Olsztyńskiego, pn. część Pojezierza Mrągowskiego i wkracza na teren środkowej części Krainy Wielkich Jezior Mazurskich. Jest to pd. część historycznej Warmii, a potem (tuż przed Świętą Lipką) Mazury. Do Mrągowa droga nr 16, potem droga drugorzędna. Na trasie cenne zabytki architektury (Barczewo, Reszel, Święta Lipka, Kętrzyn), ruiny byłej wojennej kwatery Hitlera w Gierłoży, liczne jeziora, urozmaicony krajobraz, w Barczewie, Kętrzynie i Mrągowie muzea.
BRÓD MAŁY Z prawej dolina i starorzecze Czarnej Hańczy (obecnie łąki). Ok. 4 km na pd. zach., w pobliżu niewielkiej wsi Korkliny, zespół jaćwięskich kurhanów z III–V w. z pochówkami szkieletowymi i późniejsze (VI–VIII w.) z popielnicami. W jednym z kurhanów znaleziono srebrny pieniądz cesarza rzymskiego Commodusa.
MYSZYNIEC Miasto (ok. 2800 mieszk.) nad Rozogą, prawobrzeżnym dopływem Narwi, na Równinie Kurpiowskiej. Centrum handlowe i kulturalne ziemi kurpiowskiej. Początki Myszyńca sięgają 1650. W 1791 uzyskał prawa miejskie, które utracił już w 2 poł. XIX w., odzyskał w 1993. W mieście kościół neogotycki z pocz. XX w. Przy kościele barokowa brama-dzwonnica z 2 poł. XVII w. Koniec trasy 9.b.
Wyjazd ze Szczytna na wsch. ul. Poznańską.
RUDZIENICE Wieś wzmiankowana po raz pierwszy w 1249, istniała jednak przypuszczalnie już wcześniej i była prawdopodobnie centrum władzy pruskich Pomezanów. Jeszcze w 1576, jak wspominają akta wizytacyjne, mieszkali tu wolni Prusowie. We wsi kościół neogotycki z 1857–60, wieża z 1866.
Na cmentarzu wojskowym wydzielona kwatera z 20 mogiłami, gdzie spoczywają zwłoki 125 żołnierzy radzieckich II Frontu Białoruskiego – przy mogiłach obelisk. Przy ul. Lipowej, w miejscu egzekucji mieszkańców miasta w 1944, pamiątkowa tablica. Przy wjeździe do miasta, z prawej, w tzw. lasku nawrowskim stoi monumentalny pomnik poświęcony bojownikom o wolność tej ziemi.
RYCHNOWO Wieś w pn. części Garbu Lubawskiego, powstała z nadania w 1325. Drewniany kościół ewangelicki z pocz. XVIII w. (obecnie katolicki). Wewnątrz polichromia z ok. 1730; w wielkim ołtarzu późnogotycki tryptyk z 1517. Wolno stojąca drewniana dzwonnica z pocz. XVIII w., murowana kostnica z XVIII w. Kopia rychnowskiego kościoła znajduje się w Muzeum Budownictwa Ludowego w Olsztynku.
