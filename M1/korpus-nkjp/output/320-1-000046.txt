FERSTER MORYC – kupiec i przedsiębiorca budowlany, niezwykle aktywny na kieleckim rynku pod koniec XIX w. Handlował nieruchomościami i parcelami budowlanymi. Jeden z nielicznych w Kielcach aktywnych działaczy Towarzystwa Opieki nad Zwalnianymi z Więzień czyli Patronatu, które powstało w 1909 r. na terenie zaboru rosyjskiego i zajmowało się niesieniem pomocy więźniom kryminalnym oraz politycznym.
BRAUN NOE – doktor medycyny, znany działacz społeczny, nauczyciel, dyrektor Żydowskiego Gimnazjum Męskiego w Kielcach. W r. 1919 przewodniczący komisji do zwalczania epidemii tyfusu w Kielcach. W 1932 r. wyjechał do Palestyny. Specjalista w zakresie kultury arabskiej.
