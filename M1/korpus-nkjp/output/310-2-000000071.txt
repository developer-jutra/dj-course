Istniało wiele zwyczajów i obrzędów związanych z zawieraniem małżeństw i swataniem. Domy, w których mieszkały panny na wydaniu, oznaczano, malując ściany w białe cętki, zawieszając w oknach lub na specjalnych tyczkach wianki, a czasem koło od wozu. Dziewczęta hodowały w ogródkach i doniczkach wiecznie zielone rośliny: rozmaryn, rutę, lawendę, mirt, z których później robiły wianki będące częścią tradycyjnego stroju.
Istniało wiele innych obrzędów wiosennych o charakterze magicznym, które - nie uwzględnione w chrześcijańskim kalendarzu - uległy w końcu całkowitemu zapomnieniu. Tak stało się ze zwyczajem zatykania chmielu na rogi wołów podczas pierwszej wiosennej orki, dosypywania do ziarna podczas siewu m.in. popiołu czy obchodzenia pól z procesją. Silnie nasycone magią ludowe obrzędy w czasach chrześcijańskich ulegały nie tylko ilościowemu ograniczeniu.
U ludów słowiańskich rodzina miała charakter patriarchalny, a przewodził jej ojciec. Co więcej, we wczesnym średniowieczu traktowano go nie tylko jako zwierzchnika, lecz również jako posiadacza rodziny i to w sensie dosłownym, gdyż zgodnie ze słowiańskim obyczajem to on decydował o losach jej członków (w okresie przedchrześcijańskim miał nawet prawo decydowania o ich życiu i śmierci), a swą żonę kupował od jej rodziców.
Przy końcu ceremonii, po darowaniu sobie przez młodych osobistych podarków, zawarta umowa była opijana piwem, przy czym jako pierwsza przepijała dziewczyna. To wielokrotne potwierdzanie w trakcie zmówin podjętego zobowiązania miało wyeliminować niedotrzymanie w przyszłości umowy. Oczywiście do zerwania zmówin dochodziło. Prawdopodobnie odbywało się ono przez podanie wieńca z grochowin.
W wypadku arystokratek w początku stulecia obowiązującym w korespondencji językiem był francuski. Polskim, który w mowie i piśmie słabo znały, damy posługiwały się rzadko lub wcale. Klementyna z Tańskich Hoffmanowa dopiero z czasem opanowała język ojczysty, który w przeciwieństwie do francuskiego sprawiał jej duże kłopoty.
Trudno jednak stwierdzić czy kary tej nie egzekwowali poszkodowani, np. zdradzony mąż, zhańbiona rodzina, w Statutach Kazimierza Wielkiego znalazło się bowiem miejsce dla zasady, że jeśli ktoś pohańbił żonę lub córkę rycerza i został złapany, był zdany na łaskę pokrzywdzonego. W każdym razie w tekstach średniowiecznych można znaleźć wiele opowieści na temat rozwiązłości mężczyzn i kobiet.
Szczególnie trudny do zaakceptowania był ich awans materialny, niejednokrotnie bardziej spektakularny niż mieszkających w sąsiedztwie Polaków. W początkach lat 60. w badaniach opinii publicznej Polacy deklarowali największe sympatie wobec Francuzów i Węgrów, traktując ich jako narody przyjazne, największą nieufnością obdarzając sąsiadów: Niemców, Rosjan i Czechów. Podobne badania przeprowadzone w 1995 r. ujawniały największy poziom nieufności wobec Romów i Niemców, a największe sympatie w stosunku do Francuzów, Włochów i Amerykanów.
W dobie modernizacji mobilne społeczeństwo wyrwało się z okowów miejskiego systemu cechów i granic wsi. W nowych warunkach zmieniło się myślenie o pracy, która - pozostając formą zdobywania środków do życia - zyskała wymiar działalności na rzecz społeczeństwa. Pojawiające się wraz z rozwojem cywilizacyjnym i postępem technicznym nowe profesje, formy i miejsca pracy przyczyniały się do tworzenia nowych więzi społecznych, w których zacieśnianiu obyczaje związane z pracą odgrywały znaczącą rolę.
Przeobrażenia społeczne idące w parze z przemianami gospodarczymi wpłynęły na silniejsze zróżnicowanie w budownictwie, zwłaszcza w XIII w. Pojawiła się wtedy zabudowa typowo miejska, znacznie wzrosła też liczba budynków reprezentacyjnych związanych z Kościołem i zarządem terytorialnym książąt dzielnicowych. Stopniowo, począwszy od terenu Śląska, powstawała nowa forma budownictwa mieszkalnego, tzw. słup.
I umysłem i ciałem winni pracować ci, co dążą do życia szczęśliwego. Obu tymi rodzajami pracy ćwiczą się ludzie niegnusni, znużeni jednym przechodzą do drugiego, aby i ulgę znaleźć w tej odmianie, i bardziej ochoczo wrócić do tej pracy, od której odeszli.
