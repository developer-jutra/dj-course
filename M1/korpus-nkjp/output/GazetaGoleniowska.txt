Powiatowi radni nie zgadzają się na nieodpłatne przekazanie Gminie kompleksu sportowego "Fala".
Dyskusja na ten temat odbyła się wczoraj w Starostwie Powiatowym, a po półtoragodzinnej wymianie zdań powiatowi radni jednogłośnie zdecydowali o odrzuceniu złożonej przez burmistrza Wojciechowskiego propozycji nieodpłatnego przejęcia "Fali". Nie zamyka to dalszych negocjacji z Gminą, a zarząd powiatu na najbliższą sesję ma przygotować inne warianty rozwiązania problemu basenu, hotelu i hali sportowej.
To kompletnie dezorganizuje pracę szkoły. Jak mówi starosta Tomasz Kulinicz, uczniowie technikum będą mieć lekcje w budynku Zespołu Szkół Ponadgimnazjalnych przy ul. Niepodległości, zaś uczniowie szkoły zawodowej przez miesiąc będą odbywać wyłącznie praktyki.
Remont szkoły zawodowej przygotowywał i prowadzi Wydział Promocji starostwa powiatowego. Jego naczelnik jest na urlopie.
17 kwietnia 2007 r. Patryk uczestniczył w gali wręczania nagród przez Kuratora Oświaty, która odbyła się w szczecińskim Liceum Ogólnokształcącym nr 1. Wielkim zaszczytem i przeżyciem było dla niego przyjęcie dyplomu i nagrody książkowej z rąk najważniejszej osoby zajmującej się oświatą w naszym województwie. Dodatkowym miłym akcentem był występ chóru gimnazjalnego z Maszewa. Nad rozwojem zdolności Patryka czuwa jego wychowawczyni i nauczycielka matematyki, pani Małgorzata Nazim.
Młynarczyk to doświadczony zawodnik, który od kilku lat związany jest z Masovią Maszewo. W minionym sezonie strzelił dla niej 27 goli i był najlepszym napastnikiem klasy okręgowej. Po zakończeniu rozgrywek jako jedyny nie zadeklarował jeszcze chęci dalszej gry w maszewskim klubie. Jednocześnie według nieoficjalnych informacji otrzymał ofertę gry w Pomorzaninie Nowogard. Sprawa powinna wyjaśnić się w ciągu kilku najbliższych dni.
Organizatorem zawodów było koło wędkarskie PZW prowadzone przez pana Stefana Pietrzaka. Mimo dokuczliwego zimna, chętnych do zmierzenia się z innymi wędkarzami nie brakowało. Łącznie udział w zawodach wzięło 34 wędkarzy, 22 seniorów i 12 juniorów. Wśród seniorów najlepszy okazał się Tomasz Piwoński, który złowił 5,6 kg ryb, a wśród juniorów - Michał Wąsik, 4,8 kg. Nagrody i poczęstunek był dla wszystkich, a najlepsi zawodnicy otrzymali ponadto puchary.
W minioną sobotę wszedł w życie nowy taryfikator mandatów karnych za wykroczenia drogowe.
Wprowadzone są zmiany zarówno w stosunku do kierujących pojazdami, jak i pieszych. Wysokość mandatów za część wykroczeń wzrosła, a w kilku przypadkach uległa zmniejszeniu, tak by lepiej dostosować wymiar kary do zagrożenia spowodowanego przewinieniem.
23 lipca władze gminy i powiatu Goleniów gościć będą wiceministra gospodarki, Adama Szejnfelda.
Minister ma w trakcie wizyty m.in. odwiedzić Goleniowski Park Przemysłowy, a także spotkać się z lokalnymi przedsiębiorcami w sali konferencyjnej magistratu.
Zwisającą z pierwszego piętra linę ze związanych prześcieradeł zauważyć można było na bloku nr 6 przy ulicy Grunwaldzkiej.
Stacja ta w jest jedną z dwóch działających na rzece, została zainstalowana dwa lata temu. Tego typu stacja jest też zainstalowana w Stargardzie Szczecińskim. Jest ona w pełni zautomatyzowana i podaje co sekundę meldunki o stanie wody do Instytutu Meteorologii i Gospodarki Wodnej w Poznaniu.
Koniec korków w centrum Goleniowa. Awaria sieci wodociągowej została już usunięta i znowu po ul. Konst. 3 Maja bez przeszkód można się po niej poruszać.
"Ponieważ nie wycofałem się z polityki, zobaczymy do jakiej funkcji będę aspirował w przyszłości", powiedział Geblewicz w rozmowie z "GG". "Już kiedyś to zadeklarowałem i wciąż rozważam kwestię startu w wyborach na burmistrza Gminy Goleniów. Pełen tekst rozmowy w jutrzejszym wydaniu Gazety.
Tradycją już się stało, że w Gminie Przybiernów uroczystości z okazji listopadowego święta organizuje miejscowe Gimnazjum.
20 sierpnia w starej hydroforni przy ul. Stargardzkiej odbędzie się spotkanie informacyjne dla mieszkańców os. Helenów.
Organizuje je spółka Goleniowskie Wodociągi i Kanalizacja, a dotyczyć będzie realizacji prac kanalizacyjno-wodociągowych w ul. Paderewskiego, Leśnej, Wytwórczej, Stargardzkiej i Sikorskiego. Początek o godz. 17.00.
Trwa remont dachu goleniowskiego szpitala. Przy okazji malowana jest jego elewacja.
Od 17 marca Konsorcjum Badawcze „Focus Group” rozpocznie na terenie naszej gminy badania ankietowe, których efektem będzie opracowanie „Diagnozy edukacji i wychowania w Gminie Goleniów na lata 2008-2018”.
Socjologowie przygotowujący badania wylosowali do nich kilkaset rodzin mających dzieci w wieku szkolnym, zostaną one o tym fakcie powiadomieni telefonicznie przez pracownika UGiM. Rzetelne opracowanie diagnozy pozwolić ma na skuteczne zarządzanie edukacją i wychowaniem dzieci.
Na tym etapie rozgrywek powiat goleniowski reprezentuje już tylko jeden zespół – Masovia Maszewo, która podejmie przed własną publicznością czołowy czwartoligowy zespół – Błękitnych Stargard.
Spotkanie to podobnie jak pozostałe mecze odbędzie się w sobotę 8 marca. Początek meczu o godz. 12 na stadionie w Maszewie.
27 października z dachu domu spadł na chodnik duży metalowy element.
Zakończony został już remont ul. Mikołajczyka w Goleniowie.
W ulicy - na odcinku od ul. Słowackiego do zjazdu na osiedle - wybudowana została kanalizacja burzowa, położona została też oczywiście nowa nawierzchnia. W przeciągu kilku dni powinny zostać też na ul. wybudowane dwa progi zwalniające.
NOWOGARD. Badania mammograficzne i porady lekarskie będą częścią programu „Białej Niedzieli”.
Akcja rozpocznie się o godzinie 9.00. Wówczas kobiety w wieku 50-69 lat będą mogły przejść badanie mammograficzne wykonane przez specjalistów z Zachodniopomorskigo Centrum Onkologii. Podstawą wykonania badania jest otrzymanie indywidualnego zaproszenia z Centrum. Od godziny 12.00 będzie można uzyskać porady lekarskie, zbadać sobie poziom cukru czy zmierzyć ciśnienie tętnicze.
Stal Szczecin - Ina Goleniów 2:0 (1:0).
Coraz bliżej dna czwartoligowej tabeli znajdują się fatalnie w tym sezonie grający piłkarze goleniowskiej Iny. Tuż przed świętami przegrali w Szczecinie z niżej do tej pory notowaną Stalą i dali się jej wyprzedzić. Zajmują obecnie 16. miejsce, mając tylko 2 punkty przewagi nad strefą spadkową.
Pięć godzin dziennie. Tyle czasu spędzają w Przedszkolu nr 6 dzieci z ciężkimi uszkodzeniami, które do tej pory były pod wyłączną opieką rodziców. I tyle samo czasu mają ich matki, by zamiast nieustanną opieką nad dzieckiem zająć się sobą. Na przykład, by pójść do fryzjerki.
Już od kilku miesięcy mówi się, że bardzo poważnym kandydatem do objęcia tej funkcji jest obecny wiceburmistrz Nowogardu, Artur Gałęski. Wcześniej potwierdzał chęć ubiegania się o stanowisko, prawdopodobnie jest to więc jego oferta. W tej chwili jest niestety nieuchwytny, jak się dowiedzieliśmy w nowogardzkim magistracie - przebywa w Szczecinie.
Na ul. Żeromskiego i Odrodzenia ustawione zostaną w tym roku nowe lampy.
Goleniowskie Wodociągi i Kanalizacja Spółka z o.o. informuje, że w związku z awarią sieci wodociągowej w ulicy Bohaterów Warszawy (od skrzyżowania z ulicą Szkolną do ulicy Łąkowej) w Goleniowie w dniu 21 września (poniedziałek) w godzinach od 8.30 do 16.00 zostanie wstrzymana dostawa wody.
"Latarnie umieszczone przy ulicy Dworcowej na odcinku od stacji do wiaduktu kolejowego są tak zarośnięte, że przestają pełnić swoją rolę", alarmuje jeden z naszych czytelników.
Tegoroczne gminne dożynki odbędą się we wsi Kąty.
Święto Plonów zaplanowane zostało na 8 września, a odbędzie się na placu zabaw w Kątach. Rozpocznie się tradycyjną mszą polową, później nastąpi część wieńcowa, a po niej bogaty program artystyczny. Imprezę zakończy oczywiście zabawa taneczna, która trwać będzie do późnej nocy.
Po raz kolejny Port Lotniczy Szczecin - Goleniów zanotował dwucyfrowy przyrost ilości odprawionych pasażerów.
Rok 2007 zamknięto liczbą 238400 pasażerów. Na rok 2008 zarząd portu prognozuje odprawienie 400 tys. pasażerów.
Wyjątkowo spokojnie przebiegł okres świąteczno-noworoczny w powiecie goleniowskim. Policjanci - całe szczęście - się nie napracowali.
Już w najbliższą sobotę, 17 marca, swoje rozgrywki zainaugurują piłkarze Promienia.
Zespół z Mostów podejmował będzie przed własną publicznością lidera czwartej ligi i głównego kandydata do awansu do trzeciej ligi – Flotę Świnoujście. Mecz ten odbędzie się w ramach piątego rzutu pucharu Polski. Początek meczu o godzinie 12.00.
Obiekt ma powstać w miejscu, gdzie kiedyś stała mleczarnia. Budowa miała się rozpocząć już w ubiegłym roku, póki co jednak kompletnie nic się tam dzieje. Jak się dowiedzieliśmy, firma Świtalski & Synowie czeka na ostateczną decyzję kredytową, od której uzależnione jest rozpoczęcie inwestycji w Goleniowie. Ze względu na panującą na rynku sytuację banki zaostrzyły kryteria przydzielania kredytów na inwestycje. Przewidywany obecnie termin rozpoczęcia inwestycji to marzec 2009 roku.
NOWOGARD. Mieszkańcy Nowogardu w końcu doczekali się oddania do użytku tamtejszego boiska "Orlik".
Mimo że budowa nowogardzkiego "Orlika" zakończyła się jeszcze w lipcu, oficjalne oddanie do użytku nastąpiło w miniony poniedziałek. Przez ten czas kompletowano niezbędną dokumentację. Bez niej użytkowanie obiektu było niemożliwe.
Akcja "Budujemy domki" trwać będzie przez trzy dni, między 2 a 4 lipca. W ostatni noc będzie można spać we własnoręcznie zrobionym domku, organizatorzy zapewniają ognisko, kiełbaski i wyborną zabawę. Zapisy w sekretariacie GDK przy ul. Słowackiego 1 lub pod numerem 418-26-88. Warunkiem udziału jest własny młotek i zdrowy rozsądek.
28 czerwca otwarty zostanie goleniowski oddział Kredyt Banku.
Goleniowski Dom Kultury przedstawił już grupy kabaretowe zakwalifikowane do 3. edycji Ogólnopolskiego Festiwalu Kabaretów "Chichot".
Będą to Kabaret CHYBA - Wrocław, Kabaret SZARPANINA - Szczecin, KABARET DABZ - Opole, Kabaret SZYDERA - Wałbrzych, Kabaret BAJECZKA - Białystok oraz Kabaret NOC - Rybnik. Impreza odbędzie się w połowie listopada.
W dzień Wszystkich Świętych tradycyjnie zmieniona zostanie organizacja ruchu kołowego w pobliżu goleniowskiego cmentarza.
Czwarty przypadek zdiagnozowano dzisiaj u nastolatki uczącej się w jednym ze szczecińskich liceów. Przetransportowano ją z Goleniowa na oddział intensywnej terapii w jednym ze szpitali szczecińskich.
Na razie nie stwierdzono, by te cztery zachorowania coś ze sobą łączyło: chorzy nie są z jednej rodziny, nie mają wspólnych znajomych, nie chodzą do jednej szkoły.
To newralgiczny punkt miasta, na szczęście w niedzielę ruch nie był zbyt duży i prowadzone w tym miejscu roboty specjalnie nie przeszkadzały. Gorzej było w poniedziałek, kiedy co prawda maszyny już ulicy nie blokowały, ale wyłączona z ruchu część jezdni tuż za skrętem w prawo z ul. Andersa, komplikowała jazdę. Po położeniu asfaltu, od godzin popołudniowych w poniedziałek, ruch odbywał się normalnie.
Mało kto wie, że w Goleniowie działa koło polsko-łużyckie.
Jego powstanie przy gimnazjum nr 2 zainicjował miłośnik kultury łużyckiej, Tomasz Major. "Trudno powiedzieć, że nauczyłem się języka dolnołużyckiego - mówi Major. "Ja po prostu potrafię się porozumieć po dolnołużycku...". Więcej w rozmowie z Tomaszem Majorem w piątkowym wydaniu "Gazety Goleniowskiej".
Efekty pracy tej międzynarodowej grupy artystów można będzie podziwiać na wystawie poplenerowej, zaplanowanej w dniu 30 sierpnia 2008 r. pod Pomnikiem Poległych w Maszewie. W tym samym dniu władze obu miast podpiszą Akt Partnerstwa.
Organizatorem pleneru jest Gmina Maszewo a wsparcia finansowego udzieliła Fundacja Współpracy Polsko-Niemieckiej w Warszawie.
Pomiędzy 11 a 16 września w Maszewie spotkają się rzeźbiarze z Polski i Niemiec.
Jak nas poinformował Urząd Miejski w Maszewie, w tym niewielkim podgoleniowskim Maszewie pomiędzy 11 a 16 września odbędzie się Międzynarodowe Sympozjum Rzeźbiarskie, w którym udział weźmie sześciu artystów z Polski i Niemiec. Projekt ten wspierany jest przez Fundację Współpracy Polsko-Niemieckiej.
Nie ma wolnych miejsc postojowych w lubczyńskiej marinie. Jest za to... kolejka chętnych.
Wszystkie 50 miejsc, którymi przystań dysponuje, jest zajęte przez stałych rezydentów. Kolejnych chętnych również nie brakuje, lista rezerwowa, jak zapewnił nas dyrektor goleniowskiego OSiR Andrzej Łukasiak, liczy zo najmniej 20 jachtów. "Dlatego chcemy rozbudować marinę i stworzyć łącznie 150 miejsc. Jachtów przybywa w zawrotnym tempie, musimy za tym trendem nadążyć", mówi.
Poza tym radni zajmą się m. innymi: regulaminem wynagradzania nauczycieli, zakresem współpracy gminy z organizacjami pozarządowymi w przyszłym roku, zmianą statutu Ośrodka Pomocy Społecznej oraz wysokości opłat za usługi opiekuńcze i bytowe świadczone przez Zespół Szkolno-Przedszkolny w Stepnicy, a także gminnym programem profilaktyki i rozwiązywania problemów alkoholowych. Ponadto wyznaczą delegata gminy do Związku Celowego Gmin R-XXI. Sesja rozpocznie sie o godz. 16.30.
Nie tylko energetycy muszą walczyć ze skutkami ubiegłotygodniowych opadów śniegu.
Wystarczy wybrać się na spacer do lasu, by się przekonać, że znacznie więcej czasu pioświęcić będą musieli na to leśnicy. Na praktycznie kazdym leśnym dukcie zalegają połamane drzewa i konary, znacznie ograniczając mozliwość poruszania się po nich. Na zdjęciach - chętnie przez mieszkańców os. Helenów wykorzystywany szlak spacerowy pomiędzy osiedlowym kościołem a zejściem nad Inę na przedłużeniu ul. Spacerowej.
Wykonany został już cokół, na którym ustawiony zostanie pamiątkowy MiG-21.
Szalunek zalany został betonem kilka dni temu, teraz poczekać trzeba będzie 3 tygodnie, by materiał się porządnie związał. Pod koniec sierpnia stanąć ma na cokole kadłub samolotu MiG-21, który upamiętnić ma stacjonujący przed laty w Goleniowie 2. Pułk Lotnictwa Myśliwskiego "Kraków".
Coraz chętniej przez mieszkańców naszego miasta wykorzystywane są kamizelki odblaskowe.
Pisaliśmy ostatnio o tym, że wój Stepnicy rozdał mieszkańcom gminy 800 kamizelek odblaskowych. Jak się okazuje, korzystają z nich coraz chętniej także mieszkańcy Goleniowa. Najlepszym tego dowodem zdjęcie młodego rowerzysty, którego w obiektywie aparatu uchwyciliśmy w ubiegły piątek.
Stanęło na tym, że rację miało kuratorium, gminni urzędnicy i Grzegorz Gwadera twierdzący, że szkoły są publiczne. Przyznała to w końcu również spółka „Prywatne Liceum Ogólnokształcące”, dotąd twardo twierdząca, że obie szkoły są jej własnością.
Kopali i bili pięściami, grozili pozbawieniem życia. Zostali zatrzymani przez goleniowskich policjantów, grozi im kara pozbawienia wolności do lat 12.
MASZEWO. Z jeziora Maszewskiego wyłowiono wczoraj ciało mężczyzny.
Jak ustaliła policja, wcześniej pływał on po jeziorze łódką. Prawdopodobnie w pewnym momencie postanowił się wykąpać i z nieznanych przyczyn utonął. Sprawę bada goleniowska policja.
Ponad 2 tony żywności dotarły dzisiaj do goleniowskiego oddziału Polskiego Komitetu Pomocy Społecznej.
Goleniowska posłanka Platformy Obywatelskiej, Magdalena Kochan, ma znaleźć się na liście wyborczej PO do europarlamentu.
M. Kochan potwierdziła tę informację w rozmowie z Polskim Radiem Szczecin. Powiedziała, że jeśli zostanie wybrana na kandydatkę, podporządkuje się woli partii, choć osobiście wolałaby nadal pełnić funkcję posłanki w Sejmie RP.
Przyjęta przez radnych uchwała w tej sprawie to efekt działań grupy mieszkańców Goleniowa zrzeszonych w nieformalnej grupie Goleniowska Inicjatywa Obywatelska. Obowiązywać będzie od połowy maja. Jej egzekwowaniem zajmie się goleniowska Straż Miejska, która osoby łamiące nowe przepisy będzie mogła ukarać mandatem.
78919 zł kosztowała organizacja 20. edycji Goleniowskiej Mili Niepodległości.
40 tysięcy złotych wyłożyła na tę imprezę gmina Goleniów, resztę wydatków pokrytych zostało przez sponsorów oraz wpływy z opłat startowych. Najwięcej, bo 18400 zł wydano na pamiątkowe medale, niewiele mniej (15700 zł) rozdano w formie nagród pieniężnych dla najlepszych uczestników biegów głównych. Szczegółowe rozliczenie przedstawimy w najbliższym piątkowym wydaniu Gazety.
Gmina Goleniów dokonała już wyboru wykonawcy opracowania dokumentacji budowlanej drogi wewnętrznej na osiedlu przy ul. Mikołajczyka.
Opracowaniem dokumentacji budowlanej i wykonawczej na budowę drogi wewnętrznej wraz z infrastrukturą techniczną w ul. Mikołajczyka w Goleniowie zajmie się Biuro Projektowo-Consultingowe "Proeko" S.C. ze Szczecina, które przedstawiło najkorzystniejszą ofertę. Gmina zapłaci za to 58.560,00 złotych łącznie z podatkiem VAT.
Prokuratura nie podjęła jeszcze decyzji w sprawie zarzutów zanieczyszczania ścieków i spalania odpadów na terenie TTS.
Nie śnieg i nie wiatr przewróciły olbrzymie słupy wysokiego napięcia pod Modrzewiem. Ujawniamy skrywaną przez Służby Kontrwywiadu Wojskowego tajemnicę!
Nagranie, do którego dotarliśmy, wykonane zostało przez tajnych agentów SKW w dzień poprzedzający katastrofę energetyczną w Zachodniopomorskiem. Takiego rozwiązania zagadki nie spodziewali się najwięksi fachowcy z branży energetycznej...
Groźne dla zdrowia bakterie wykryto na goleniowskiej pływalni "Fala". Sanepid nakazał zamknięcie basenu.
Wodę z basenu pobrano do badań 23 września, wykryto w niej - jak wynika z oficjalnego komunikatu wydanego przez Sanepid - bakterie chorobotwórcze gronkowców koagulazo-dodatnich, co stanowiło zagrożenie dla użytkowników basenu. Dyrektor ZSP zobowiązany został do przeprowadzenia niezbędnych zabiegów w celu dezynfekcji wody, urządzeń i pomieszczeń pływalni.
Już w najbliższy czwartek otwarta zostanie restauracja McDonald's.
Obiekt jest już gotowy, obsada najprawdopodobniej też skompletowa, już 22 lipca (od godz. 8.00) będzie więc można zamówić pierwsze Mc-danie. Restauracja, przypomnijmy, położona jest przy krajowej "trójce" obok stacji benzynowej Shell. Od strony miasta niestety nie można do niej dojechać autem.
W przyszłym miesiącu powinien się rozpocząć remont mostu na ul. Przestrzennej.
Rozstrzygnięty został już przez Starostwo Powiatowe przetarg na  wykonanie tej inwestycji. Wybrano ofertę firmy Strabag, która wartość prac wyceniła na 2,218 mln zł (brutto). Remont rozpocząć się ma w czerwcu, potrwa 3 miesiące.
W Szkole Podstawowej w Białuniu odbyły się wczoraj konsultacje społeczne w sprawie przekazania zarządzania placówką lokalnym środowiskom.
Na czas imprezy zmieniona została organizacja ruchu w centrum Goleniowa. Do godz. 22.00 zamknięte dla ruchu będzie ulica Konstytucji 3 Maja na odcinku od ul. Barnima do ul. Pocztowej oraz ul. Kościuszki na całej długości.
Przez trzy najbliższe dni trwać będzie tegoroczna edycja Dni Stepnicy.
Wyznaczone zostaną również miejsca parkingowe. Samochody będzie można zostawiać na ulicach Mickiewicza, Cmentarnej, Nadtorowej, Młynarskiej i Sienkiewicza.
Zmiana organizacji ruchu obowiązuje już od środy 28 października, a wszystko wróci do normy 3 listopada.
Wstrzymana zostanie jutro dostawa wody do Białunia.
W okolicy Goleniowa śmiertelnie potrącony został dzisiaj rowerzysta.
Jak podała dzisiejsza "Kronika", po Goleniowem doszło dziś do tragicznego w skutkach wypadku. Biały volkswagen passat (combi) potrącił jadącego rowerem mężczyznę, w wyniku czego ten poniósł śmierć. Kierowca samochodu zbiegł z miejsca zdarzenia, obecnie poszukuje go policja.
O przyjęciu dziecka do punktu przedszkolnego decydować będzie kolejność zgłoszeń.
Więcej informacji na ten temat można uzyskać w Szkole Podstawowej w Czarnogłowach, tel. 091 418 6211.
W przyszłym roku goleniowski "ogólniak" świętować maje swoje pięćdziesięciolecie. Obchody tego okrągłego jubileuszu kosztować mają ok. 50 tys. zł.
Aktywny udział wzięli szczególnie laureaci szczebla wojewódzkiego poprzedniej edycji czyli OSP Rożnowo i OSP Maszewo oraz druhowie z OSP Przemocze, Rurzyca, Bagna, Nastazin.
Jak wynika z wyjaśnień otrzymanych przez nas z UGiM, piątkowe zniknięcie kilku zarządzeń burmistrza ze strony BIP było skutkiem awarii.
Choć komunikat mówił, że w całym powiecie goleniowskim już tylko cztery wsie czekają na wznowienie dostaw energii elektrycznej, to okazuje się, że w samej gminie Przybiernów jest ich sześć. Są to Brzozowo, Kartlewo, Żychlikowo, Machowica, Świętoszewo i Świętoszewko. Mieszkańcy tych miejscowości nadal nie mają prądu i nikt nie umie powiedzieć, kiedy będzie. Usuwanie skutków awarii utrudnia podmokły teren, na którym ciężki sprzęt po prostu się topi.
Wykorzystanie w ten sposób pozostałości po legendarnym samolocie radzieckiej produkcji to pomysł byłych żołnierzy 2. Pułku Lotnictwa Myśliwskiego "Kraków", rozwiązanego pod koniec ubiegłego wieku. Na pozwolenie od Ministerstwa Obrony Narodowej czekali długie sześć lat, na uroczyste odsłonięcie pomnika poczekają, jak twierdzi były oficer PLM Zbigniew Skowroński, najwyżej do lata. "Nastąpi to najprawdopodobniej w dniu Święta Lotnictwa, czyli 28 sierpnia", powiedział nam Z. Skowroński.
Maszewski Teatr Krzyk wystąpi dzisiaj w Gdańsku.
Grupa kierowana przez Marka Kościółka została tam zaproszona przez Klub Studencki "Żak", a wystawi swój głośny spektakl "Głosy". Ten sam spektakl zaprezentowany zostanie w Turku (18 lutego), Koninie (19 lutego) oraz Świdniku (21 lutego).
Przy drodze nr 3, w pobliżu Goleniowskiego Parku Przemysłowego, stanie w niedalekiej przyszłości kolejna stacja benzynowa.
Goleniowscy radni zdecydowali wczoraj o umieszczeniu w planie zagospodarowania dla rejonu GPP stacji paliw wraz ze stacją obsługi pojazdów, sklepami oraz hotelem. Stanie ona oczywiście przy drodze nr 3, skomunikowana będzie także z samym parkiem przemysłowym, a inwestycję zrealizuje najprawdopodobniej koncern Shell.
Zgodnie z nową specustawą drogową wymagana jest ponowna ocena oddziaływania inwestycji na środowisko. "Jest to standardowy element procesu przygotowawczego każdej inwestycji realizowanej tym nowym trybem, czyli oprócz obwodnicy Nowogardu choćby budowy węzła Parłówko", tłumaczy Mateusz Grzeszczuk ze szczecińskiego oddziału Generalnej Dyrekcji Dróg Krajowych i Autostrad.
Okres wstrzymania potrwa 21 dni. Po tym czasie postępowanie przygotowawcze ma zostać wznowione. Harmonogram inwestycji zakłada, że prace ziemne rozpoczą się pod koniec roku.
Wciąż nie może ruszyć z miejsca budowa boiska w ramach rządowego programu "Orlik 2012". Nie można znaleźć wykonawcy.
Dwa razy ogłaszano przetag na wykonawstwo i dwukrotnie nikt nie złożył oferty na inwestycję wartą 1 350 tys. zł. Gmina ma pozwolenie na budowę od 1 sierpnia br. Wykonawcy nie można znaleźć w innym trybie, bowiem warunki programu mówią wyraźnie: przetarg. Gmina ma go ogłosić ponownie.
Stowarzyszenie ma siedzibę w Goleniowskim Domu Kultury, jego prezesem jest p. Grażyna Nadobna.
30 października na goleniowskim lotnisku uruchomione zostanie rejsowe połączenie Goleniów - Oslo.
Uroczystość uświetni pokaz akrobacji latającego w barwach norweskiego przewoźnika Norwegian Air samolotu Extra 300, pilotowanego przez wielokrotnego mistrza Polski w akrobacji samolotowej – Roberta Kowalika. Początek o godz. 13.30, wstęp darmowy.
Rozdane zostaną dzisiaj nagrody specjalne burmistrza gminy Goleniów - Barnimy.
Barnimy w tym roku przyznane zostały tylko w trzech kategoriach: Człowiek Roku, Firma Roku i Wydarzenie Roku. Gala rozdania statuetek rozpocznie się o godz. 17.00, oprawę artystyczną uroczystości zapewni znakomita Orkiestra Kameralna Zespołu Szkół Muzycznych w Koszalinie.
Po raz drugi nie przyznała nagród komisja oceniająca prace w konkursie "Pamiątka z Goleniowa".
Wyróżniono co prawda Anetę i Huberta Wnuków oraz Agnieszkę Krause za inspirację do wykonania "goleniowskich" puzzli, żadna ze zgłoszonych propozycji nie została jednak nagrodzona i wybrana do roli gadżetu promującego Goleniów.
Pękła rura wodociągu w ul. Matejki w Goleniowie.
Do awarii doszło kilkadziesiąt minut temu, na miejscu jest już ekipa remontowa Goleniowskich Wodociągów i Kanalizacji. Przez kilka najbliższych godzin mieszkańcy bloku przy ul. Szczecińskiej 16 mogą mieć problemy z dostawami wody. Ulica Matejki jest zamknięta dla ruchu kołowego na odcinku od skrzyżowania z ul. Szczecińską do ul. Nadrzecznej. Skutki awarii mają być usunięte jeszcze dzisiaj.
Prezentujemy nagranie fragmentu rozmowy z dyrektorem Zespołu Szkół Ponadgimnazjalnych, Arkadiuszem Malkowskim, na temat stanu pływalni "Fala".
Między innymi na podstawie tej rozmowy powstał artykuł "Co się zepsuło?", opublikowany w GG z 30 kwietnia.
12 lat pozbawienia wolności grozi trzem mężczyznom, którzy w jednej z podprzybiernowskich wsi dokonali brutalnego rozboju. Zostali oni w ubiegłym tygodniu aresztowani przez golenowski sąd.
O tym, z jakim efektem - przekonać się będziemy mogli już w najbliższy piątek w klubie Rampa. Koncert zacznie się o godz. 20.30.
Rekord trasy i prawie 2,5 tysiąca uczestników - tak można w wielkim skrócie podsumować 21. edycję Goleniowskiej Mili Niepodległości.
Od rana jeden z pasów biegnącej przez sam środek miasta ulicy był zajęty przez pogotowie wodno-kanalizacyjne, które wymieniało pęknięty element łączący rury z wodą. Prace zostały już ukończone, dziura w jezdni zasypana, a ruch na całej szerokości jedni - wznowiony. Asfaltowa nawierzchnia ulicy zostanie odtworzona jednak dopiero za kilka dni.
Planowana jest przebudowa oficjalnej strony gminy Goleniów.
Trzecia edycja goleniowskiego Festiwalu Hanzeatyckiego, która odbędzie się na początku lipca przyszłego roku, utrzymana ma być w konwencji "hanzeatyckiej".
Przygotowania do przyszłorocznego festiwalu są oczywiście póki co dopiero w fazie koncepcyjnej, dotarły już jednak do nas pierwsze informacje go dotyczące. Odbędzie się on w dniach 3 - 4 lipca 2009, obowiązywać ma konwencja "hanzeatycka". Co to dokładnie oznacza, spróbujemy dowiedzieć się wkrótce. Spodziewać się można zapewne średniowiecznych klimatów.
