Chorzy, którzy dzisiaj mają zamiar wybrać się ze swoimi dolegliwościami do poradni stomatologicznej, mogą zastać zamknięte drzwi gabinetów. Grupie janowskich stomatologów nie udało się bowiem do końca ubiegłego roku podpisać umowy na świadczenie usług z Kasą Chorych, ale należące do Samodzielnego Publicznego Zakładu Opieki Zdrowotnej gabinety zostały już zinwentaryzowane i rozliczone.
