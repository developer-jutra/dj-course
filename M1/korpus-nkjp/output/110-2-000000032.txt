5) Pokój społeczny. Posiadanie własności prywatnej sprzyja pokojowi. Ten Tomaszowy argument znakomicie sprawdza się i dzisiaj na przykład w USA, gdzie dzielnice ubogich, lecz prywatnych domków są znacznie spokojniejsze od dzielnic - nawet o niezłym standardzie - komunalnych bloków.
6) Ład życia gospodarczego. Rozgraniczenie tego, co "moje" i "czyjeś", pomaga przejrzyście określić kompetencje i obszary odpowiedzialności, które w systemie własności publicznej nieuchronnie ulegają zamazaniu.
1. Wolnorynkowa gospodarka najskuteczniej podnosi poziom zamożności społeczeństwa, a to oznacza szansę (nic nie dzieje się automatycznie!) zmniejszenia patologii społecznych.
2. W krajach postkomunistycznych etyka życia gospodarczego jest wyjątkowo zdewastowana.
3. Zrezygnowanie z chrześcijańskiego opisu tak ważnej sfery ludzkiego życia, jakim jest praca na wolnym rynku (większość ludzi w Polsce już na nim pracuje), oznacza przyzwolenie na nader szybką i powszechną sekularyzację.
Jestem jednak przekonany, a u schyłku naszego stulecia pogląd ten podziela coraz więcej osób, że dialog o tym, co nas dzieli i co nas łączy, jest konieczny dla sprawnego funkcjonowania demokratycznego kapitalizmu. Jest też potrzebny dla owocnego wypełniania swojej misji w świecie współczesnym przez Kościół. Jest to więc kolejny powód, dla którego - właśnie jako zakonnik - czytam trochę i trochę próbuję mówić o wolnorynkowej ekonomii.
Powiedziawszy to, muszę rzucić kamyczek do kościelnego ogródka. Z naszej strony też nie ma zbyt wielu analiz, twórczego podjęcia opisywanych przez Papieża problemów, debaty na temat Jego pastoralnych koncepcji. Dominuje "hasłologia" i "cytatologia". W ten sposób także i my, w jakiś sposób, redukujemy znaczenie pontyfikatu Jana Pawła II.
