Emeryt z Turynu żył w taki trumienny sposób, bo nie mógł umrzeć. Wrzucony do grobu, nie mógł stanąć nad grobem. Kiedy wybrał śmierć, śmierć go odepchnęła (nieudana próba samobójcza), kiedy wybrano dlań śmierć (miał zostać rozstrzelany przez Niemców), on ją odepchnął. Osierocony nagle przez bliskich, wykopał sobie prywatny dół samotności. Zbiorowość - milczenie było znaczące - nakazała mu w nim umrzeć. Samotnie.
