Sasza zrobił nieokreślony ruch ręką.
- Nagrody - powiedział z pogardą - nie mają w gruncie rzeczy znaczenia.
- Ale skoro się je przyznaje, powinna być sprawiedliwość.
- To jest sprawiedliwość z twojego punktu widzenia. A z punktu widzenia starców z Akademii sprawiedliwie było przyznać Nobla Miłoszowi...
- I Pasternakowi.
Sasza skrzywił się, a ja się roześmiałam.
- A jakie masz szanse?
- Chyba jakieś mam.
- To będę trzymała kciuki.
Byłam wstrząśnięta tym, co mi opowiedziała. Wstrząśnięta i pełna poczucia winy. Przecież to ja w jakiś sposób skazywałam ją na wybór pomiędzy nim a mną, to ja nie przyjeżdżałam do niej na Wigilię, zmuszając ją, by pamiętała, że jestem tam sama.
- Już! - powiedziała Nadia. - Miałeś rację, grzywka też powinna być krótka.
Podała mi lusterko. Po raz drugi w tak krótkim czasie nie potrafiłam siebie rozpoznać.
Wtedy za przyczyną starego płaszcza, teraz... Wszystko się w mojej twarzy zmieniło.
Miałam inne policzki, inne oczy, inny nos... Zrobił się jakby lekko zadarty...
- Paryż wart jest jednej mszy - wyrzekłam.
Spojrzał na mnie zaskoczony.
- Podobno w tym miejscu Henryk IV powiedział coś takiego - uśmiechnęłam się.
- Wiem, kogo cytujesz!
- Wiem, że wiesz, ale chciałam nawiązać rozmowę.
Pokiwał na to głową.
- To Moskwa potrzebuje mszy. I to nie jednej...
W końcu jednak znalazła dla Ewy coś, co ją usatysfakcjonowało: krem ze szparagów i brokuły z opiekanymi kartoflami. Dla siebie zamówiła eskalopki cielęce. Bałam się, że Ewę ten wybór urazi, ale ona na szczęście nie była tak ortodoksyjna jak Grzegorz, który nie jadał nawet jajek, bo jego zdaniem były symbolem życia.
Konfrontacja z kobietą w szybie była dla mnie wstrząsem. Pożałowałam, że mimo namów Ewy, mojej córki, nie sprawiłam sobie niczego nowego na ten wyjazd. Studentom jest wszystko jedno, jak wyglądam - pocieszałam się w myślach, wsiadając do taksówki.
Czy przypuszczałam wtedy, podając taksówkarzowi adres małego hoteliku na lewym brzegu Sekwany, że wyruszam naprzeciw najbardziej zdumiewającej przygody mojego życia? Wąskie schody, sfatygowany chodnik, recepcjonistka jak z prozy Colette.
