W kwestii pierwszej pojawia się pewna zbieżność poglądów między naszym stanowiskiem a postulatami tzw. polityki prorodzinnej, zgłaszanymi przez część innych ugrupowań. Istnieje jednak dość istotna różnica w podejściu do tego problemu. W ramach tzw. polityki prorodzinnej zgłaszane są propozycje obciążenia systemu podatkowego tzw. ulgami rodzinnymi - ulgami na dzieci. Zgadzając się co do celu, uważamy, że metoda jego osiągnięcia nie jest dobra.
