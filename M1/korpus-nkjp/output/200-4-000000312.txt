Może pozwoliłby jej nawet odejść, w jego oczach dostrzegła cień współczucia, ale chłopki towarzyszyły im do samego posterunku. Okupując wejście, czekały, co się wydarzy. Milicjant, krostowaty młokos, długo spisywał jej zeznanie. Tylko chwilę zastanawiała się, czy powiedzieć o dziecku, instynkt ostrzegł ją jednak, aby tego nie robić. Dziecko znalazłoby się w niebezpieczeństwie, gdyby motłoch je odkrył. Milicjant zakręcił korbą i połączył się z komendantem w miasteczku.
P: Dlaczego?
M: Nie umiem tego wytłumaczyć, kiedy ten materiał ich oplątywał, odczuwałam coraz większy niepokój... Chciałam, żeby walc się wreszcie skończył, ale on trwał i trwał... a gdy muzyka ucichła, oni oboje tak byli omotani tym tiulem, że nie mogli się rozdzielić...
Kirchhoff uśmiechnął się, ten uśmiech odmłodził mu twarz.
Nie wyobrażała sobie dnia bez muzyki, ale słuchała jej w czterech ścianach, odtwarzanej z płyt. Miała bardzo dobry sprzęt, na który nigdy nie było jej żal pieniędzy. Kilka lat temu wymieniła adapter na kompakt wysokiej klasy.
Wydawało się, że jej życie dobiegnie końca bez większych niespodzianek. Aż tu nagle ten głos z przeszłości. Coś z tym trzeba było zrobić. Nie mogła udawać, że list z Afryki do niej nie dotarł. Minęło już kilka dni, odkąd go jej doręczono.
M.E.: Niestety nie.
V.P.: To się nie mieści w głowie... Jak można się tak rozstać, po tym, co obie przeżyłyście?
M.E.: Widać można, w rodzinie von Saarow skrywało się uczucia... i trudno przychodziło wybaczenie...
V.P.: A może ona matki szukała? Tylko nic o tym nie wiadomo?
M.E.: Miała szanse mnie odnaleźć, gdyby naprawdę chciała. Nie przepadłam bez śladu, miejsce mojego pobytu było do ustalenia.
W pociągu na trasie Warschau-Danzig ogarnęły mnie takie refleksje, że wypędzenia to nie tylko sprawa tyranów, zaryzykowałbym nawet stwierdzenie, że powojenne przesunięcia granic to również w dużym stopniu dzieło demokratycznie wybranych przywódców! Dopiero interwencja w Kosowie była pierwszym zdecydowanym krokiem przeciw wypędzeniom, zapewne nigdy się nie dowiemy, czy chodziło o sprzeciw moralny, czy o rachunek ekonomiczny i kalkulację polityczną.
V.P.: No bo Bóg jest dawcą deszczu!
M.E.: Ale ten Bóg, dawca deszczu, świetnie się obchodzi bez swojej ziemskiej administracji, to jest Bóg biednych ludzi...
V.P.: O takim Bogu mówi też papież.
M.E.: Jego Bóg nie lubi kobiet, z najpiękniejszej sprawy, jaką jest macierzyństwo, uczynił piekło... ten nakaz rodzenia jest takim samym błędem jak inkwizycja!
Sekretarz zjawił się punktualnie o piątej po południu. Przyjrzała mu się uważnie, jakby widziała go po raz pierwszy. Był dość wysoki, a przy tym bardzo szczupły, wręcz chudy. Jasne włosy, krótko ostrzyżone, sprawiały, że jego twarz wydawała się bardziej pociągła niż w rzeczywistości. I gdyby nie inteligentne, bystre spojrzenie niebieskich oczu, mogłaby powiedzieć, że jest nijaki. To spojrzenie wyróżniało go z tłumu.
V.P.: Dla mnie jest to... nie do pojęcia... Tak wszystkie trzy siebie pogubiłyście... i tak chętnie przystawałyście na rozstanie... Dlaczego, na miłość boską?
M.E.: Przez cały czas zadawałam sobie to pytanie, chciałam je też zadać Elizie von Saarow, ale wygląda na to, że mi nie odpowie... Vaclavie, czy pan się dobrze czuje?
V.P.: Chyba dobrze.
M.E.: Na pewno? Nie boli pana głowa, nie ma pan nudności?
Chciałbym poznać na to odpowiedź, ale chyba nie nadejdzie ona za mojego życia, a szkoda.
Droga moja, podróż do krainy Twojej młodości wzruszyła mnie, pozwoliła też lepiej Cię zrozumieć, nie odmówiłem sobie spaceru brzegiem morza, bo chciałem poczuć, niejako w Twoim zastępstwie, słony wiatr na twarzy. A może nie jest to taki zły pomysł, abyśmy powtórzyli to we dwoje?
Ściskam Cię serdecznie, kochana moja, oddany jak zawsze H.
V.P.: Ale ja... ja się nie nadaję na spowiednika, może ojciec Josef?
M.E.: Ojciec Josef nic z tego nie zrozumie.
V.P.: Ale dlaczego ja?
M.E.: Może jest pan wysłannikiem zupełnie innej Osoby niż ta, o której myśleliśmy... Czy zgodzi się pan na nowy układ?
V.P.: Jeżeli matka mnie potrzebuje...
Po kilku godzinach tej niemal walki dotarł wreszcie do budynku misji. Tuż przy schodach stała Aisza w towarzystwie starej kobiety, której twarz robiła niesamowite wrażenie, zwłaszcza ukryte w głębokich zmarszczkach oczy. Wydało mu się, że te oczy wszystko o nim wiedzą, że znają każdą jego myśl.
V.P.: W jakim mieście mieszkała matka w Ameryce?
M.E.: W Nowym Jorku. Eliza skończyła tam medycynę, potem pracowała w jednym ze szpitali, aż do swojego wyjazdu...
V.P.: Czy macie ze sobą dobry kontakt?
M.E.: Nigdy tak naprawdę nie nawiązałyśmy kontaktu. Ona jest bardzo podobna do swojej matki, nie tylko fizycznie...
Z twarzą zalaną łzami przystawiła dziecko do piersi, nie wiedząc, czy nie jest za późno, czy jeszcze żyje. Nie poruszało się, było takie zimne. I ona była jak skamieniała, porażona daremnością tego wydarzenia. Po długiej chwili wydało się jej, że dziecko delikatnie musnęło brodawkę, nie dowierzała, dopóki nie zaczęło ssać...
Vaclav Pavelka: To dlatego ojciec Josef karmi mnie na okrągło plackami z kukurydzy albo jakąś papką.
M.E.: W tym klimacie to naprawdę najzdrowsze.
V.P.: A czy matka pamięta jeszcze śnieg?
M.E.: Nawet biegam po nim boso w snach, te sny są tak realne, że czuję, jak marzną mi stopy...
V.P.: Przez trzydzieści lat nie opuszczała matka Afryki?
Kelner przyniósł jej zamówione capuccino. Eliza wypiła łyk i stwierdziła zdegustowana, że kawa jest zwyczajnie zimna. Przypomniała sobie niedawną rozmowę na ten temat z Kirchhoffem i zrobiło jej się przykro. Od czasu ich rozstania w noc sylwestrową telefonował kilka razy, ale nie potrafiła z nim rozmawiać tak jak przedtem. Po raz kolejny przeszłość rzuciła cień na jej życie.
V.P.: A teraz?
M.E.: Teraz jeszcze nad tym panuję, a jak odejdę, Berta będzie musiała sobie radzić sama. Siostra Berta to moja nadzieja, zresztą nie ma ludzi niezastąpionych. Słynna matka Teresa odeszła, a los jej podopiecznych niewiele się zmienił, jak byli chorzy i nieszczęśliwi, tak nimi pozostali. Ona umiała tylko gładzić ich po główce, według chrześcijańskich ideałów: pokora nade wszystko.
Jego uwagę przykuła anachroniczność tego ogłoszenia, nikt już takich zwrotów jak "kandydat płci męskiej" albo "towarzysz do rozmów i lektur" nie używał. Podejrzewał, że ta "samotna osoba" to kobieta, ale nie miało to większego znaczenia. A może zwyczajnie potrzebował pieniędzy. Odpowiedział na ogłoszenie, podając swój adres i telefon. I telefon wkrótce się odezwał.
V.P.: Więc dlaczego matka nie opuściła Kościoła?
M.E.: Służę Bogu i ludziom... nie papieżowi!
V.P.: Ale papież tylko pilnuje, aby prawo boskie było przestrzegane. Mówiliśmy już o tym.
M.E.: Prawo boskie nakazuje przede wszystkim strzec życia już poczętego, a wiele kobiet oddaje swoje życie zbyt wcześnie, umierają w połogu, rodzą dzieci zarażone AIDS... krew afrykańskich położnic jest zatruta...
Eliza zobaczyła przez okno swojego pokoju nieco staroświecki samochód Kirchhoffa i pomyślała, że jego klienci muszą mu wybaczać te dziwactwa.
Jak zwykle przybywał punktualnie na jej wezwanie. Otworzył bagażnik, wyjmując z niego czarną walizeczkę i zapakowany w papier bukiet kwiatów, po namyśle jednak kwiaty wrzucił z powrotem. Szybkim krokiem skierował się w stronę wejścia.
V.P.: Ale dlaczego?
M.E.: W końcu jej wyjawiłam prawdę. Uważałam, iż jest na tyle dorosła, że zrozumie... i że mi wybaczy...
V.P.: Ale nie wybaczyła?
M.E.: Nie, nie wybaczyła. Czekałam na to cztery lata... potem wyjechałam do Afryki.
V.P.: Ale... to było trzydzieści lat temu? I od tego czasu nie miała matka od niej żadnych wiadomości?
Szczegóły umarłego życia... prawie zobaczyła swoją dawną klasę, koleżanki i kolegów. Nosiła białą bluzkę i czarny fartuch na skrzyżowanych na plecach szelkach, obszyty falbanką. Włosy splecione miała w dwa grube warkocze, ciążyły jej jak polana... Piegowata Margaretka też już nie żyje, a jej owdowiały mąż coś tam plecie...
