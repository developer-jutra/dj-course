- Taribal wiedział, że kupujesz zaklęcie dla mnie, i mimo to tyle zażądał?
- Nie mówiłem mu, kim jestem, ojcze.
- Szkoda, szkoda. Zawsze milczysz niepotrzebnie. Taribal byłby oddał taniej.
Znam go. Widziałeś przed jego domem tablice z przykazaniami prawa królewskiego?
- Ta niewiasta kąpie się co dzień w gorącej krwi młodych dziewcząt albo chłopców...
Skupują dla niej niewolników, których zarzyna jak barany... Strzeż się, Segubie!
Sprzykrzysz się i pójdziesz na kąpiel...
- Nie wierz złośliwcom! Przyjdź! - piszczała natarczywie stara...
- Czy chcesz, niewiasto, wziąć udział w uroczystościach ku czci bogini Zirbanit?
Spojrzała nań ze zdumieniem.
- Pozwoliłbyś?!
- Gdybym pozwalając rzekł: Idź!
Zaczerwieniła się, wzgardliwie odymając usta.
- Za nic nie poszłabym. Powiadają, że to obmierzłe plugastwo...
- Spodziewałem się, że tak odpowiesz, Sarai!
- Czy należą do moich poddanych?
- Żyj wiecznie, panie mój! Cały świat jest tobie poddany.
- Powiedz mi zatem, wiele składają daniny do twego skarbca?
Patesi zbladł.
- Nie było rozkazu pobierać od nich daniny - wyjąkał.
- Czemu więc nazywasz ich moimi poddanymi? Poddanym jest ten, kto płaci podatki.
Odrzucił płaszcz, czoło miał zroszone potem.
- Oddaję ci, bracie Nachorze, terafim ojca naszego. Są twoje.
Nachor aż się zachłysnął z radości.
- Złote jabłka w srebrnym liściu - takie słowa! - Nie dowierzał swemu szczęściu.
Ujął z tkliwością obie figurki i przycisnął je do piersi.
Wyjął z woreczka z żalem piękną złotą monetę i wręczył kapłanowi.
- Obaczę - rzekł tamten - czy tak jest, jak mówisz...
Odszedł. Tymczasem Obed pojawił się cicho jak zwykle i stanął w postawie wyczekującej.
Ab-Ram kipiał wewnętrznie z oburzenia na bezczelnego kapłana.
- Jak zowią tego baru? - zapytał Obeda.
- Sep-Sin - odparł niewolnik.
- Skąd wiesz?- badał Ab-Ram podejrzliwie.
- Pojadę z Elizerem i synem moim Izaakiem na górę Morie złożyć ofiarę Panu.
Pan tak kazał - oznajmił Ab-Raham żonie.
- Przecież chory jesteś! - oburzyła się Sara. - Ledwo się na nogach trzymasz!
Jakże pojedziesz?
- Ozdrowieję może, gdy wolę Pana wypełnię.
- Zostaw Izaaka. Mały jeszcze. Po co go bierzesz?
Sarai opowiedziała o niegodziwości, jaką popełnił niewolnik Tarego syna Nachora.
- To pewnie Obed - domyśliła się Idith. - Jego oczy patrzą chytrze.
- Skąd go znasz?!
- Widziałam kiedyś... Nie pomnę już kiedy... Cieszę się, że nic nie posłałam.
Lot syn Arana, Hebrajczyk?
Siwiejący mąż siedzący pod murem podniósł się na te słowa:
- Jam jest Lot syn Arana, Hebrajczyk. Powiedz, czego chcesz ode mnie, młodzieńcze?
- Witaj, synu Arana. Pozdrawia cię przez moje usta stryj twój, Ab-Raham.
- Nie znam Ab-Rahama. Ten li to, który zwał się Ab-Ramem synem Tarego?
- Nim zejdę - rzekł - pragnę popatrzeć na widok, jaki się stąd rozpościera...
- Żyj wiecznie, panie nasz. Widok jest rozległy.
Kapłani odsunęli się na bok. Nergal Sar wycofał się na górę niepostrzeżenie.
Patesi stanął przy królu. Hamurabi puścił wzrok daleko przed siebie.
- Zbądź obawy, ojcze. Nie stanie się nam nic złego.
- Czy twój bóg zapewnił cię o tym?
- Tak! - zawołał Ab-Ram z mocą. - Wiem, że Pan nas osłoni.
- Uczynię zatem wszystko, co mi przez ciebie rozkaże - poddał się Tare uspokojony.
Zdarzenie z kamykiem nie wychodziło mu z głowy.
Małe oczki króla zamigotały złowrogo.
- Użyczę chętnie - przystał Ab-Ram. Lot odwiódł stryja na bok.
- Czemu nie chcesz przyjąć słusznej nagrody od syna Henosa? - zapytał z żalem.
- On ma złota tyle co król Egiptu albo więcej, dobrze ukrytego... Bierz!
- Nie potrzebuję jego złota. Nie stoję o nie.
Miał równie pokraczną głowę, krótki tułów. Zwał się Samaliel.
- Czy znasz dziesięciu sprawiedliwych w tym grodzie?
- Nie rozumiem, czego chcesz, Hebrajczyku?
- Dziesięciu mężów sprawiedliwych, obleczonych w uczciwość, bojących się bogów?
Grubas roześmiał się głośno, przytrzymując ręką pióra na głowie.
- Na wonne łono bogini, miłej opiekunki grodu! Nie znam ani dwóch sprawiedliwych!
Zaklęcia nie skutkowały i zmęczona, spocona zaklinaczka szepnęła Resie:
- Biegnij do Ab-Rama syna Tarego, niech da tabliczki, wszystkie, jakie posiada...
Demony są bardzo uparte. Obstawimy łoże tabliczkami...
Resa pośpieszyła do Ab-Rama, czekającego niecierpliwie w swoim namiocie.
- Nie mam tabliczek - odparł posłyszawszy, o co chodzi.
