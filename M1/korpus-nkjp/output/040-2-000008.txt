Lesiste pagórki podwileńskich okolic, nurt rzeki Wilii, piaszczyste drogi, jeziora: nie będę ich tutaj przywoływać, choć mógłbym. Biorę do ręki listę członków Klubu i wybieram niektóre nazwiska:
Arcimowicz, Władysław (Kurdesz). Już trochę starsze pokolenie. Poeta (w zbiorowym Z pod arkad), 1929, krytyk literacki, polonista. Zdaje się, że uczył w szkołach.
W niższych klasach szkoły dzieliliśmy się na tłumek mikrusów i nielicznych starszych osiłków, opóźnionych w naukach, bo przecież to było zaraz po wojnie. Jednym z nich był Jan Bołbot. Widocznie z nauką mu nie szło, bo nie zauważyłem go w wyższych klasach. Mnóstwo lat później czytałem gdzieś o zbrojnym oporze stawianym sowieckiej inwazji 1939 roku przez oddziały Korpusu Ochrony Pogranicza i o bohaterskim poruczniku Janie Bołbocie, który wtedy poległ.
Bulsiewicz, Tadeusz (Tabu), późniejsza już generacja, początkujący aktor w Studium Teatralnym Ireny Byrskiej. Łagry, wojsko polskie, leży na Monte Cassino.
Chmielewski, Henryk (Fu-Czu). Podobno kariera w UB.
Chmielewski, Aleksander (Kret), bardzo czynny od strony praktycznej członek Klubu.
Czerniewski, Antoni (Pacykarz). Spotkałem go po wojnie w Nowym Jorku.
Gasiulis, Władysław (Onufry Konopka). Senior. Rozstrzelany przez władze sowieckie.
Na wiosnę 1945 roku układałem w Krakowie antologię poezji angielskiej i amerykańskiej, zbierając rozproszone przekłady różnych autorów. Oczywiście, że byłem snobem zachodniości, jak cała polska inteligencja, i fakt mego lewicowania tej prozachodniości nie zmieniał. Do tego dołączała się trzeźwa kalkulacja: gdyby udało się wydać tę antologię, służyłaby jako odtrutka przeciwko sowieckiej szarości. Ale polityka szybko stawała się mniej liberalna i antologia nie mogła się ukazać.
Później Dąbrowska podobno się na mnie obraziła, bo porównałem ją gdzieś z Orzeszkową. Pod moim piórem był to komplement, ale ona uważała się za o wiele większą pisarkę — czego ja wcale nie byłem ani nie jestem pewien.
Dembiński, Henryk.
Odnotowuję to, żeby złagodzić wrażenie mojej antyfrancuskości. Ta jest, nie ukrywam, urazowa i pochodzi z lat powojennych mojego tam istnienia jako politycznego emigranta. Co mi z tego, że francuscy intelektuele przyznali się później do swojej wielkiej politycznej pomyłki. Rozmiary tej pomyłki są takie, że przestałem wierzyć w jakiekolwiek następne izmy, jeżeli są paryskiego pochodzenia.
