Abyśmy mieli pewność i nigdy nie zwątpili w Twoją miłość, dałeś nam znak – Eucharystię. Ten Najśw. Sakrament nie tylko oznacza i przypomina nam tę miłość, ale ją urzeczywistnia i uobecnia. Bo miłość Twoja do nas, Ojcze, to nie uczucie, życzliwość czy tylko sympatia, jakieś przypadkowe spotkanie z Tobą, krótki uścisk dłoni, ulotne słowo.
Niech weselą się niebiosa i raduje się ziemia, niechaj huczy morze i co je napełnia!
Niechaj cieszą się pola i wszystko, co na nich, niech zaśpiewają z radości wszystkie drzewa leśne.
W obliczu Pana, bo idzie, bo idzie, aby sądzić ziemię. Sądzić będzie świat w sprawiedliwości i ludy w swojej prawdzie.
Modlitwa w ciszy...
Panie Jezu, Bóg posłał Cię na świat, abyś nie tylko uwolnił całe stworzenie od wszelkiego zła, ale również abyś wszystko przemienił, udoskonalił i przygotował na dzień, w którym całe stworzenie zostanie opromienione światłem Twego zmartwychwstania. Całym swoim życiem, nauczaniem, modlitwą i pracą a przede wszystkim swą męką i śmiercią rozpocząłeś przemianę starego stworzenia. Powstając z grobu dałeś początek nowemu stworzeniu i nowej ludzkości. Posłuszny Ojcu zmiłością podjąłeś się tego dzieła.
Gdy w Starym Testamencie zbliżałeś się do ludzi, byłeś zasłonięty obłokami i ciemnością. Ogień szedł przed Tobą i pożerał nieprzyjaciół. Towarzyszyły Ci błyskawice, a ziemia drżała, góry topniały jak wosk przed Twoim obliczem.
Modlitwa w ciszy...
Pieśń: Ojcze z niebios... lub: Psalm 97 albo 103.
