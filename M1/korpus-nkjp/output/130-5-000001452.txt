Wypłacenia szkołom wyższym 150 mln zł, których brakuje do wykonania tegorocznego budżetu, żądają rektorzy szkół wyższych, kierując list w tej sprawie do premiera Jerzego Buzka. Obradujące w sobotę prezydium Konferencji Rektorów Akademickich Szkół Polskich poparło starania ministra edukacji Edmunda Wittbrodta o skierowanie pod obrady rządu projektu ustawy Prawo o szkolnictwie wyższym.
