Pobudzane przez muzykę wyobrażenie jest funkcją rzeczywistości duchowej człowieka, która z racji swojej niedefiniowalności, kreatywności i niemożności poznania, związana jest ze sferą sacrum.
To, że muzyka nie potrafi sprecyzować i skonkretyzować konotacji, jakie wzbudza [...] umożliwia [...] wyrażenie tego, co można by było nazwać bezcielesną istotą mitu, esencją przeżyć centralnych i niezbędnych dla egzystencji ludzkiej.[...] Muzyka prezentuje zdarzenia ogólne, "kompleks konotacyjny", który ulega następnie uszczegółowieniu w przeżyciu indywidualnego słuchacza.
