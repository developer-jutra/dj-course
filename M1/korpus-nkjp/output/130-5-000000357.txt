Ponad dziesięć tysięcy przeciwników amerykańskiej interwencji w Afganistanie wyszło w piątek na ulice niemieckich miast, aby zaprotestować przeciwko nalotom i oddać hołd ofiarom ataków. Blisko trzy tysiące osób domagało się na wiecu w Berlinie natychmiastowego zakończenia akcji wojskowej USA przeciwko talibom. Uczestnicy protestu wzywali rząd Niemiec do wycofania poparcia dla administracji George'a W. Busha.
