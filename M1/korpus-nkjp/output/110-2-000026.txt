- A teoretycznie, jeśli dadzą wam broń, będziecie do nas strzelać? - pytał Miszę mężczyzna z pomarańczową wstążką na ramieniu skórzanej kurtki, przedstawiający się jako kapitan w stanie spoczynku.
- Ja strzelać nie będę. To wam mogę powiedzieć na pewno. Za innych ręczyć nie mogę - odpowiedział Misza i od razu tłum nagrodził go owacją.
- Nie tak głośno, mogę mieć przez was problemy... - poprosił Misza.
Jej zastępca Iwan z dumą pokazuje dom, w którym się urodził Juszczenko. Prawie do samych wyborów mieszkała w nim jego matka. Wyborów jednak tu nie doczekała - na wieść, że jej syna próbowano otruć, dostała zawału serca. - Próbowaliśmy jej tutaj pomóc, ale w końcu zabrano ją do najlepszego szpitala w Kijowie. Przynajmniej teraz jest bliżej syna - dodaje Raja, pielęgniarka, która osobiście po zawale udzielała pomocy matce Juszczenki.
