Brazylijczyk, dwukrotny zwycięzca wielkoszlemowego Roland Garros, podkreślał przed spotkaniem, że najważniejszym elementem piątkowej potyczki będzie skuteczna gra przy własnym serwisie. Jednak na korcie popularny "Guga" nie potrafił zrealizować tych założeń. Uniemożliwiła mu to bardzo ofensywna postawa Raftera. Australijczyk, który niemal do perfekcji opanował grę przy własnym podaniu, tym razem agresywnie odpowiadał także przy serwisie rywala.
