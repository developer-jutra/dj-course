Rzecznik brytyjskiego premiera Tony'ego Blaira zdementował informację, jakoby Waszyngton zażądał od Londynu 25 tysięcy żołnierzy w celu wspólnego zaatakowania Iraku. Londyński "Observer" napisał wczoraj, że rząd brytyjski rozważa wspólnie z Amerykanami plan obalenia reżimu Saddama Husajna, i że właśnie o tym Tony Blair będzie dziś rozmawiał z wiceprezydentem USA Dickiem Cheneyem.
