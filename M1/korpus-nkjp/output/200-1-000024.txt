5. Uczniowie Twoich uczniów uczynią sobie z Twej nauki oręż i źródło dochodów, odbiorą ludziom wolność, zbyt ciężką na ich barki, i wymordują całe narody z imieniem Miłości na ustach.
6. I będą się bronić przed moją mądrością i głosić, że jest kłamstwem. Lecz ja będę czekał, bo na każdego przyjdzie godzina prawdy. I owieję każdego swoim zimnym tchnieniem.
Wrócili na prawą jezdnię; Antek wyprzedził malucha, za którym snuli się przez ostatni kilometr, i dodał gazu, jakby chciał nadgonić stracony czas. Było mokro, więc przestał się odzywać, skupiony nad kierownicą. Ale Krzysztof chciał się dowiedzieć więcej. Spoglądał co chwila na przyjaciela, wyczekująco; w końcu nie wytrzymał.
Gdyby naprawdę spieszył się do pracy, pewnie by go zirytowała. Ale teraz miał trochę czasu i zdążył uświadomić sobie, że nigdy go o to nie prosiła. Zawsze była po jego stronie, choć przecież nieraz, zwłaszcza na początku, zastanawiał się, jak to znosi. I nagle coś takiego. Jeszcze trochę zły, ale już umiejący to skutecznie ukryć, wziął ją za rękę.
Teraz zaczynał się najbardziej pokreślony fragment. Pismo zrobiło się powyginane, litery zachodziły na siebie, jakby Kazimierz pisał po ciemku. Aniela czytała z wysiłkiem, przeskakując oczami zamazane stronice:
1. Brudne podwórko cytadeli. Szary świt, zmarznięta warta, na środku szubienica, konstrukcja równie hańbiąca, jak niegdyś krzyż.
Falk podniósł na niego swoje wiecznie załzawione oczy i dwaj mężczyźni mierzyli się przez chwilę spojrzeniami, jakby chcieli sobie paść w ramiona. Wyglądało to niezwykle dostojnie, ale Kazimierz z rozpaczą uświadomił sobie, że nie potrafi się tym przejąć. Teatr, wszystko to teatr – skrzeczało w nim coś przeraźliwie przyziemne.
3. Rozkaż lepiej tej pustyni, by zarosła zbożem i wydała plon obfity. Zmuś ziemię, by wykarmiła swoje nędzne dzieci. Skoro Mojżesz mógł wybłagać strawę dla marnej bandy koczowników, jakie bogactwa dla wszystkich ludów Ziemi możesz wybłagać Ty!
4. Posil się, by umysłem Twym nie zawładnęły widma, powołane do życia przez wycieńczone ciało. A gdy obejmiesz rzeczywistość myślą jasną [Kazimierz dopisał na marginesie: trzeźwą?], ja otworzę przed Tobą wszelkie tajemnice Ziemi.
2. Ale ja poprowadziłem go na bardzo wysoką górę i pokazałem mu wszystkie krainy Ziemi. I ujrzeliśmy, jak lew rozdziera antylopę; jak wąż dławi małe pisklęta; jak sowa, upiór nocy, szybuje bezgłośnie nad myszą, a ta nie ma się gdzie schronić; jak mucha oblepiona pajęczyną czuje drżenie sieci pod łapami nadchodzącego pająka.
Pierwsze prawdziwe zdanie tego listu. Podniósł wzrok na stertę czasopism, poukładanych porządnie tego ranka. Prędzej czy później można było liczyć, że Anita przyjmie jego zaproszenie. Należałoby wcześniej umyć okna. Ale jeśli to będzie po zmroku, wystarczy zaciągnąć zasłonki. Krzysztof postanowił dorzucić do maila trochę autentyzmu. Odrobinę więcej.
6. Jak odpłacimy się za te bezmierne dobrodziejstwa? Powiedz, jeśli wiesz!
7. Ta kobieta jednego dnia straciła męża i dowiedziała się o śmiertelnej chorobie swej córki. Tamta urodziła dziecko z wielkim okiem pośrodku czoła. Żyją, tak, żyją dalej. Radujmy się z nimi, bo żyją!
Nadawca drugiej – kuba.rowecki@wp.pl – zdziwił go, a może nawet zaniepokoił w pierwszej chwili. „Nie znam”, pomyślał, starając się nie pamiętać, że to, zdaje się, nazwisko męża kobiety, której pocałunek (w policzek) tak go przed dwiema godzinami rozradował. Otworzył list:
Idę już spać, ale chciałabym Ci jeszcze podziękować za spotkanie. To był miły wieczór. Mam o czym myśleć. Całuję. A.
Zamilkła i wyszła do kuchni, żeby przynieść dzbanek kawy grzejący się w ekspresie. Krzysztof pomyślał, że przy okazji usłyszał w końcu to, co najważniejsze: Stefania wprawdzie przeczuwała oszustwo, ale ktoś gdzieś prowadził eksperymenty nad podobnymi do niego przypadkami. Jednak kiedy wróciła do stołu, widać było po jej zamyślonej minie, że nie skończyła jeszcze mówić.
