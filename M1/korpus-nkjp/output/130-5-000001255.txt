Wśród poplenerowych prac królują grafiki i szkice. Chociaż widać wyraźnie, że są to próby warsztatowe, sprawdzające możliwości różnych technik malarskich, nie można odmówić im twórczego zaawansowania i profesjonalizmu. Na pierwszy rzut oka trudno byłoby zauważyć, że wyszły spod pędzli i ołówków początkujących artystów. Rysunki są dojrzałe, czytelne i bardzo miłe w odbiorze.
