Do wczoraj nie udało się ustalić jednostki, która w nocy 16 marca uderzyła w stojący w morzu na kotwicy ustecki kuter UST-110 i zbiegła z miejsca wypadku. O zdarzeniu natychmiast zostały powiadomione wszystkie kapitanaty portów, ale do tej pory nie znaleziono kutra z uszkodzeniami. Jak się dowiedzieliśmy, w czasie zderzenia na wodach, na których doszło do wypadku, nie było jednostek rosyjskich.
