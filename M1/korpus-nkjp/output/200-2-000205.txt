- Psy łatwiej kochać - bąknęłam.
- No właśnie, łatwiej! - zatriumfowała moja siostra, a Julek odciągnięty od gąsiorowego korka, wydarł się wniebogłosy.
- A gdzie tam łatwiej! - żachnęła się babcia, ustawiając grzybki między żurawiną a majonezem. - Wcale nie łatwiej! Jak musiałam za okupacji ukrywać wilczura, to wcale mi łatwiej nie było...
- Całkiem, całkiem - powiedziałam.
- Bierzesz?
Wzięłam się w garść. Nie było czasu na kombinacje, musiałeś wracać do pracy, powinnam cię zmienić przy Julku.
- Chyba tak - odparłam.
- Ale jak tam teraz jest? - zapytałeś.
- W porządku, jeśli się marzy o wielkiej korporacji. Ale jeśli się marzy o jednoosobowej firmie, takiej jak powiedzmy miała Gwyneth Paltrow w Przypadkowej dziewczynie...
- To co z tym kinem? - Monika odłożyła miseczkę po lodach na podłogę. - Podobno ten film nakręcili na podstawie dzienników jakiejś babki. Czytałaś?
- Ostatnio wszyscy piszą dzienniki, ze mną włącznie! A zresztą nie mam czasu na czytanie. - Machnęłam ręką.
Rękaw trzy czwarte podkreślał szczupłość jej przedramion i mocarność nadgarstków, które wyglądały jak doczepione z obcych rąk.
Karolina wysunęła z piekarnika blachę z pizzą i dotknęła jej czubkiem palca. Żółty ser przylgnął do opuszki i rozciągnął się złotym pasmem na tle światła padającego z okapu kuchennego.
- A ty jak się czujesz? - zapytałam skuloną Monikę.
- To jest słabe. I już to znam - wyznał chłopczyk, poprawiając okulary gestem geniusza.
- No to narysuj mi zebrę! - huknął desperacko Purzyński Piotr, pocąc się coraz obficiej. - Umiesz chociaż?!
- Tato, tam coś leci po kaloryferze...
Przeniosłam pełen podziwu wzrok na Magdę. Dokonała cudu bajkowej przemiany. Patrząc na nią, uświadomiłam sobie, ile wysiłku mnie czeka - jak bardzo będę musiała się ograniczyć, pohamować i zdefasonować, jak bardzo pognębić, pozbawić i oduczyć, żeby znów wpasować się w świat biurowych klatek.
