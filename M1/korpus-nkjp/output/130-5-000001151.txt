Autosan SA przygotował trzy modele autobusów szkolnych. Gminom, które zgodnie z założeniami reformy oświatowej są odpowiedzialne za dowóz uczniów do szkół, sanocka firma proponuje modele o nazwach: "Żaczek", "Kleks" i "Urwis". W styczniu fabryka zamierza rozpocząć objazdy akwizycyjne polskich gmin. Firma zapewnia, że wyprodukowane w Sanoku autobusy spełniają wszystkie warunki konieczne do przewozu dzieci.
