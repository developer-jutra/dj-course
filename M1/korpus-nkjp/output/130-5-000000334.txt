Na początku przyszłego tygodnia minister obrony przedstawi rządowi projekt ustawy o finansowaniu programu samolotu wielozadaniowego. Minister finansów ma wskazać sposób finansowania programu. Przyjęty przez rząd plan modernizacji sił zbrojnych zakłada redukcję liczebną armii i taką jej przebudowę, by jedna trzecia wojsk była bez specjalnych przygotowań gotowa do współdziałania z sojusznikami.
