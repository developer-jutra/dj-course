Blisko 10 tysięcy mieszkańców Bydgoszczy wzięło udział w piątkowym "czarnym marszu" przeciwko przemocy. Byli wstrząśnięci zamordowaniem przed dwoma dniami 16-letniej Dominiki M., która uczyła się w VII Liceum Ogólnokształcącym. W marszu wzięli też udział m.in. młodzież innych szkół, parlamentarzyści, przedstawiciele władz samorządowych i kierownictwo miejscowej policji.
