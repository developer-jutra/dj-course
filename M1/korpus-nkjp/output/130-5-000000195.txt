Zdaniem dyrekcji Centrum Kształcenia Ustawicznego w Krakowie, przestępstwa dopuścił się uczeń, który w wypracowaniu na temat: "Opisz w dowolnej formie swoją pasję" opisał siebie i nauczycielkę. Szkoła uznała, że wykorzystane w wypracowaniu wulgarne słownictwo i treści pornograficzne obraziły godność, cześć i uczucia religijne nauczycielki, a całe wypracowanie to rozpowszechnianie pornografii.
