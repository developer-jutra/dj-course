A o tym, że w okolicy Moskwy od dawna działają wytwórnie farb i lakierów oraz materiałów budowlanych będące własnością Ramzana Kadyrowa, doprawdy nie warto wspominać. Jak i o tym, że na każdym kroku w Czeczenii witają przybyszów ogromne portrety Ramzana Kadyrowa i Władimira Putina.
Potok uciekinierów z Republiki nie wysechł. Na granicy białorusko-polskiej Czeczeni pojawiają się całymi rodzinami. Każdego dnia.
Tak więc los człowieka - warunki przebywania w areszcie, śledztwo, zeznania świadków, a nawet obrona - znajduje się w tych samych rękach, w rękach FSB. W dodatku FSB samo siebie kontroluje. Czyli może z więźniem zrobić, co zechce.
Mimo ewidentnego braku dowodów przestępstwa 16 grudnia 1999 roku moskiewski sąd miejski skazał Walentina Mojsiejewa na dwanaście lat więzienia i konfiskatę majątku.
Wiktor Łozinski z Riazania, pomagający dziennikarzom „Nowoj Gaziety", otrzymał taką „propozycję nie do odrzucenia", po której emigrował do USA.
W połowie maja 2002 roku rosyjska prokuratura generalna oświadczyła, że w filmie dokumentalnym Pokuszenije na Rossiju nie znalazła podstaw do wszczęcia śledztwa w jakiejkolwiek sprawie.
Wygląda na to, że niektórych kłopotów już się pozbyto.
Natalię Kuzniecową, moskwiankę, urzędniczkę Izby Obrachunkowej, zwolniono z pracy po tym, jak wystąpiła (w 2004 roku) z publicznym oskarżeniem członków aparatu państwowego o kradzież w latach 2001-2002 140 milionów dolarów. Kiedy Kuzniecowa złożyła w sądzie pozew o niesprawiedliwe zwolnienie z pracy, sąd wydał oświadczenie, iż cierpi ona na „rozstrój nerwowy". Pani sędzia wymusiła na niej odstąpienie od pozwu, grożąc natychmiastowym wezwaniem pogotowia i przewiezieniem do szpitala psychiatrycznego.
I rzeczywiście, zanim zdążyłyśmy osuszyć butelkę radosnego wyborczego szampana, po drugiej w nocy mógł wejść do sali w Ostankino zwycięzca. Wskaźnik oddanych na niego głosów w ciągu paru godzin urósł na oczach całego kraju do 52,9 procent. Zwycięzca miał na sobie szary sweter i był szary ze zmęczenia i emocji.
Internetem dysponuje nie więcej niż dziesiąta część obywateli Federacji Rosyjskiej. Do radioodbiornika dostęp ma każdy. Na pytanie radia Echo Moskwy, zadane pod koniec 2004 roku: „Czy w przyszłym roku chcielibyście widzieć Putina na stanowisku prezydenta?", w elektronicznym głosowaniu spośród 10521 słuchaczy 9156 odpowiedziało: „Nie". (Opinia ta nie jest miarodajna z uwagi na to, że audytorium Echa Moskwy stanowi przede wszystkim demokratyzująca inteligencja).
29 marca - sekretarz generalny (równocześnie z poprzednią funkcją) Rady Bezpieczeństwa Federacji Rosyjskiej. 9 sierpnia - wicepremier rządu Federacji Rosyjskiej (stanowisko trzeciego wicepremiera utworzono specjalnie dla niego na pół dnia, by wzmocnić jego pozycję przed głosowaniem w Dumie nad przedstawioną przez prezydenta Jelcyna jego kandydaturą na pełniącego obowiązki premiera).
Szpiegomania, niemal zanikająca za późnego Gorbaczowa, pojawiła się na krótko w początkowym okresie „demokracji" Jelcyna. W 1993 roku FSB aresztowała dwóch naukowców-chemików związanych z opracowywaniem i likwidacją broni chemicznej - Wila Mirzojanowa i Lwa Fiodorowa. Sprawa rozsypała się po paru miesiącach. Naukowcy spędzili je w areszcie.
Ilekroć tamtędy przechodzę czy przejeżdżam, widzę ich. Tkwią w pamięci o wiele mocniej niż w życiu, z którego zapewne wielu z nich już odeszło.
To było pod hotelem Rossija. W pobliżu Kremla. Rok 1990. Jeszcze Związek Radziecki. Ludzie wokół zagubieni, niepewni. Wierzyć czy nie wierzyć w pierestrojkowe jutro? Czy naprawdę może być inaczej? Mądrzej? Lepiej? Sprawiedliwiej?
Zaczęto kontrolować internet. Od 1998 roku funkcjonuje w FSB wydział bezpieczeństwa komputerowego i informacyjnego. Jego pracownicy mają prawo przeglądania plików i przechwytywania informacji. Chyba jednak mało kto w Rosji zdaje sobie sprawę z tego, że każde kliknięcie w jego komputerze może być kontrolowane.
17 marca 2003 roku. Grozny. W ruinach mieszkania Zuli słuchamy orędzia prezydenta do Czeczenów.
Gdy Putin obiecywał rekompensaty za utracone mieszkanie, Zula nie wierzyła. Obiecywał odbudowę szkół i przemysłu - nie wierzyła. Ale w to, że nie będzie zaczystek, że już nigdy nie stanie jej serce o trzeciej nad ranem - uwierzyła. „Dlaczego?" - pytam. „W coś muszę uwierzyć. Nadzieja umiera ostatnia". I Zula stawi się przy urnie.
Rosyjscy żołnierze wciąż giną. Partyzanci walczą bez przerw. Nie ma dnia bez komunikatu o takiej mniej więcej treści:
W Czeczenii zlikwidowano sześciu okupantów.
23 grudnia 2006 roku w rejonie Siernowodska w potyczce między grupą bojowników i okupantem rosyjskim z oddziałów SPECNAZ-u zlikwidowano dwóch agresorów, trzech raniono.
A w ogóle - jak to jest z tym Dudajewem, bandytą, z którym porozumienia sygnują przedstawiciele najwyższych władz wojskowych Rosji? I jak to jest z „samozwańczą", „nieuznaną", „buntowniczą" republiką, z którą wysłannicy Kremla w latach 1991-1993 podpisywali rozliczne umowy? Jest (a raczej było) prawidłowo i zgodnie z prawem: 26 kwietnia 1991 roku Jelcyn podpisał dekret o rozgraniczeniu pełnomocnictw między Związkiem Radzieckim a podmiotami federacji, zrównujący wprawach republiki związkowe i autonomiczne.
