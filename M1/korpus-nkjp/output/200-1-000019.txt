Grzeszna i słaba, pełna hipokryzji biała gwardia. Tyle tylko, że odważna. Wystarczająco odważna, by umrzeć.
A naprzeciwko niej zdyscyplinowani citoyens. Obywatele. I jeden czysty język, mówiący się przez ich usta. Poprzez ich przypadkową ludzką powłokę. Pomimo niej. Pierwsza śmierć podmiotu.
Może w tym miejscu pojawia się najlepsza okazja, żeby powiedzieć kilka słów o religijności Marka. O tych rzeczach nie powinno się mówić zbyt wiele, ale to on sam przecież zaczął. Mówił o swojej religijności w czasie panelowych dyskusji, pisał o niej w polemicznych artykułach. Dlatego nie może mieć teraz pretensji o to, że spróbujemy trochę pogłębić naszą wiedzę na temat niezwykłego fenomenu jego wiary.
Później dowiadywał się o gorszości miejsca, w którym przyszedł na świat, od swoich nauczycieli, od pisarzy, którym już zaczynał wierzyć, dopóki także u nich nie doczytał się wielkiego kompleksu. Aby sobie z nim poradzić, wymyślali taką czy inną ucieczkę, taki czy inny grymas. Ci wszyscy wielcy zdrajcy i święci polskiego kościoła, jedynego, w którego dogmaty mimo wszystko wierzył, nawet jeszcze teraz...
Oparł ręce na kierownicy. Przekręcił kluczyk, szybko zmienił bieg i wyjechał z hotelowego parkingu na szosę. Mógł jeszcze zostać pogodzonym, melancholijnym mieszkańcem liberalnego świata. W najlepszym wypadku będzie obserwować, jak Marta nudzi się nim coraz bardziej, zaczyna to przed nim ukrywać, a w końcu zaczyna przed nim ukrywać jakąś swoją kolejną fascynację. Także on może wkroczyć na drogę łatwych związków. Takie przygody nie będą przecież powodować bólu. Tylko przyjemność.
Dla tej ojczyzny nawet lepiej było, kiedy owi emigranci nie odwracali się za siebie, nie próbowali powrotu. Bo to nie oni zmieniali się wtedy w sól, na to byli zbyt spragnieni życia. Ale jeśli choć raz naszła ich pokusa odwrócenia głowy, w sól zmieniało się to, na co wówczas spojrzeli.
Zza kulis wychodzi aktorka grająca Magdalenkę. Podchodzi do Wojtka i staje po jego lewej stronie.
