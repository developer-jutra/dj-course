Uczniowie XII LO wygrali wojewódzki etap konkursu "Euroszkoła w Internecie", który organizuje Kancelaria Prezydenta Rzeczpospolitej. Stworzyli najlepszy, zdaniem jurorów, projekt witryny internetowej, która ma przybliżać rówieśnikom z zagranicy Polskę oraz przynosić jak najwięcej informacji na temat Unii Europejskiej. Uczniowie "dwunastki" tym samym zakwalifikowali się do finału, który odbędzie się w czerwcu w Warszawie.
