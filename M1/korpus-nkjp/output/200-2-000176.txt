- Wolałabym usłyszeć obietnicę. Świat bywa zaskakująco mały.
- Dziękuję za uznanie.
- Uznanie?
- To rekin, a ty się boisz, że przy pierwszej okazji wytarmoszę go za płetwy. To pochlebia facetom. - Sapnęła, ale pod warstwą chłodu zamajaczyła iskierka rozbawienia. - Co jeszcze mamy robić? Siedzieć tu i pisać raporty? To po to zafundowali ci laptopa?
Iskierka zgasła, ustępując miejsca podejrzliwości.
Adamek nie zdążył skomentować. Coś się poruszyło. Właśnie tam.
Poderwał lornetkę. Zdążył w ostatniej chwili.
- Co jest? - Bogdan, sądząc po bezładnych ruchach jego lornetki, nie miał tyle szczęścia. - Drzymalski?
- Nie wiem - mruknął Adamek, sięgając po sztucer. - Ale coś się dzieje. Właśnie wyskoczyła. Po tamtej stronie, bliżej rzeki.
Bo było w tym facecie coś, co - delikatnie mówiąc - niepokoiło.
Stał oparty o toyotę szefa programu drugiego i jak gdyby nigdy nic wpatrywał się w oddalonego o trzy metry Zdrzałkowicza.
Mądrzej byłoby ominąć go szerokim łukiem. Ale Kostek już był spóźniony. Wysiadł więc i piknął pilotem, blokując centralny zamek.
- Szyba.
- Proszę?
- Dzwoniłeś? - Niżycki pozostawał nieprzytomny dobre dziesięć minut, miał prawo się łudzić. Ostatecznie rany mu opatrzyli.
- Nie kradnę, nie sprzedaję narkotyków i nie morduję za pieniądze. - Kiernacki usiadł bez pośpiechu. - Jestem biedny i nie stać mnie na telefon. Mam prawo nie wiedzieć, jak się toto obsługuje. Nadążasz?
- Nie dzwoniłeś. - Nadążał. - Pójdziesz za to siedzieć, wiesz?
Dziwne, ale nie od razu zrozumiał.
- Nie, no co ty...
- Co ja? - zapytała spokojnie. - A cóż w tym dziwnego? Cała armia wyszła wtedy na ulice. Nie mów, że ty jeden... Zagroda zaraz by cię wsadził za kratki. Człowiek był tu albo tam. Jak to na wojnie.
- To nie była wojna.
- Niech ci będzie. Nie była.
- Nie jestem  zadna  królewna - burknęła.
- Wyjmij skarpety z mojej walizki - rzucił Kwiczoł, nie patrząc za siebie. - Chyba nie zdążyła odmrozić nóg, ale w tych bamboszach nie można jej trzymać. A ty pokaż drugą nogę... - zerknął na przyprószony bielą kożuszek - ...Śnieżko.
- Nie jestem... - Zmieniła taktykę. - Zostaw mnie.  Musę  jechać do taty. Do "Wujka".
- Rozstrzeliwuje się ich? - zapytał niepewnie Kostek.
- Właśnie. Tego może nie mówiłem, ale że macie wojnę ze mną, to i powiedziałem, i pokazałem. Nikt mnie raczej nie bierze za jajcarza, z którym można sobie pożartować, prawda?
- Prawda.
- I chyba mogę potraktować zgodnie z prawem wojennym kogoś, kto pomaga wam mnie zabić?
- Nie chcę o tym mówić - powiedziała trochę płaczliwie.
- Mleko już się rozlało. Dużą macie słuchalność, panie Kostku?
- Sporą - rozległ się poważny głos Zdrzałkowicza. - Jeśli wolno... Mógłby jej pan nie męczyć? Chyba wszyscy zrozumieliśmy, w czym rzecz. To zaczyna być okrutne.
- A to jeszcze nie wszystko! Próbowałem dziś wpaść do znajomych, którzy mieszkają naprzeciw pana premiera. I wie pan co? Nie dało się! Ulica zablokowana, a wszędzie kręcą się smutni panowie w garniturach. Myśli pan, panie Kostku, że to z gazociągów?
Długi ograniczył się do spojrzenia.
- Wojna się skończyła - mruknęła dziewczyna. - A ja jestem żołnierzem.
Pokiwał głową. Zastanawiał się.
- I jego kobietą? - wskazał wreszcie Kiernackiego. Zawahała się.
- I jego kobietą - powtórzyła spokojnie.
- Naprawdę?
- Naprawdę. Jak dobrze pójdzie... Może w styczniu zaproszę cię na chrzciny. - Dopiero teraz uśmiechnęła się blado. - Jesteśmy sobie pisani.
- Jezu... Nika, nie gap się. On naprawdę...
W udach miała watę, w łydkach ołów. Przed bieganiem nie brała nic do ust, ale i tak czuła, że lada moment zwymiotuje.
- Coś ci się... przywidziało.
Monice też zaczynało brakować tchu. Wraz z nadwyżkami tlenu uszły z jej organizmu zapasy niefrasobliwości. Może jeszcze się nie bała, ale była już blisko.
- Nogi całe? - upewnił się Kiernacki. Nie patrząc, posłała torbę łukiem do góry i za siebie. W trakcie przelotu nad płotem wysypało się z niej kilka naboi, a sama torba wylądowała kawałek od Kiernackiego. Dziewięciomilimetrowy glauberyt, daleki polski kuzyn sławnego uzi, tkwił w dłoniach dziewczyny jak w imadle.
- Zapomnijcie o autobusie - powiedział spokojnie wysoki. - Pojedziecie z nami, zabawicie się. Po bieganiu coś się wam od życia należy.
Dorota z trudem przepchnęła słowa przez zaciśnięte gardło.
- Nie jesteśmy zainteresowane.
Autobus był dopiero w połowie drogi. Uświadomiła sobie, że kilkadziesiąt sekund to całe wieki.
