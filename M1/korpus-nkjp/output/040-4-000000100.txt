Anna Kowalska rozpoczęła pisać swój dziennik w roku 1927 i prowadziła go do końca życia, do roku 1969. Czas ten był dla Polski okresem krwawych, bolesnych i dramatycznych przemian, jakie nastąpiły po budzącym nadzieje dwudziestoleciu Polski niepodległej: wybuch drugiej wojny światowej, okupacja niemiecka, Powstanie Warszawskie, wkroczenie armii sowieckiej, odbudowa Warszawy i ćwierć wieku niełatwego życia w PRLu. Wszystkie te fakty znajdują wyraz w dzienniku Anny Kowalskiej.
Widać z tych zapisków, jak w obcowaniu z tak niezwykłym człowiekiem, jakim był Czapski, Anna Kowalska odżywa po dusznej atmosferze kraju, jak wraca do równowagi ducha. Nie zapominajmy też o francuskiej babce pisarki, o znajomości języka, która pozwala pani Annie czuć się we Francji jak u siebie. "Dąbrowska odnotowuje, że zarys którejś z nowel Kowalska w pośpiechu rzuciła na papier po francusku".
