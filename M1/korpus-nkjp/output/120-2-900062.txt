Kiedy jesienią przystąpimy do układania kompozycji, mogą nam się przydać nie tylko kwiaty, ale także pędy z pąkami i owocami, kłosy zbóż, kwiatostany traw, gałązki, a nawet korzenie.
Główki kwiatów przed umieszczeniem w bukiecie przymocowujemy do łodyżek (mogą to być pędy róż lub innych roślin), najlepiej szybko schnącym klejem albo cienkim drucikiem.
U pani Barbary Marzec z Warszawy co roku, wczesną wiosną, zakwitają hipeastra. Nasza Czytelniczka ustawia piękne białe kwiaty w różnych miejscach w mieszkaniu, aby móc ciągle na nie patrzeć. Przypominają jej lato, ogród i ukochane lilie. Pani Barbara uprawia hipeastra od czterech lat. Sześć cebul kupiła na kiermaszu zorganizowanym w pobliskiej szkole. Wśród wielu okazów szukała tylko odmiany o białych kwiatach (ulubiony kolor pani Barbary).
Nasz stały konkurs "Okaz miesiąca" budzi coraz większe zainteresowanie. Do redakcji "Kwietnika" nadchodzi mnóstwo zdjęć pięknych, nierzadko wręcz imponujących roślin, ale niestety - z racji niewielkiej objętości pisma - nie wszystkie fotografie możemy opublikować. Okazuje się, że ulubioną rośliną  wielu naszych Czytelników jest difenbachia. W tym numerze przedstawiamy cztery okazy; wszystkie są troskliwie pielęgnowane i większość regularnie zakwita.
Juki - w zależności od gatunku - to byliny o liściach ułożonych w przyziemne rozety lub drzewka o prostych albo rozgałęzionych pniach nawet kilkumetrowej wysokości, z rozetami liści na końcach pędów. Blaszki liściowe juk są zazwyczaj sztywne, grube, pokryte warstwą wosku, a ich dzwonkowate kwiaty, zebrane w wysokie kwiatostany, mają barwę białą bądź kremową.
Jaka to juka?
Rozmnażanie. Lilak pospolity możemy rozmnażać z nasion zbieranych od października do listopada, a wysiewanych do gruntu w marcu lub kwietniu. Rośliny wschodzą dopiero po 30 dniach; rosną powoli i na jesieni mają zazwyczaj około 10 cm wysokości. Prostszym sposobem uzyskania nowych roślin jest wykopywanie odrostów korzeniowych (najlepiej jesienią), które sadzi się w miejscu, gdzie krzew będzie mógł swobodnie się rozrastać.
Rozdrobnioną trawę możemy pozostawić na murawie tylko wówczas, gdy trawnik koszony jest często i systematycznie, a posiadany sprzęt umożliwia bardzo dokładne pocięcie pokosu. Jeśli mimo wszystko na trawniku zauważymy "sfilcowane" miejsca, powinniśmy wykonać wertykulację, czyli pionowo pociąć darń ostrym szpadlem.
Kwiaty bywają różnej wielkości: drobne - ich długość wraz z pręcikami nie przekracza 5 cm; średnie - długość kwiatu wynosi 5-8 cm, wielkie - długości powyżej 8 cm.
Poszczególne odmiany różnią się też stopniem wypełnienia kwiatów, które mogą być: pojedyncze - korona składa się z 4-5 płatków, półpełne - 5-10 płatków, pełne - więcej niż 10 płatków.
Od wiosny do jesieni temperatura nie ma tak wielkiego wpływu na rozwój tych roślin, ważna jest natomiast duża wilgotność powietrza (trzeba ją zwiększyć zraszając liście letnią wodą). Na ten okres (po kilkudniowym hartowaniu) można je wystawić do ogrodu lub na balkon.
