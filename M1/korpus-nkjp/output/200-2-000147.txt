Gdy wróciła, usiadła obok niego na tapczanie. Zaczęła opowiadać o Marii.
- Wzięłam ją ze szpitala tydzień temu...
- Jak to wzięłaś? - zapytał.
Okazało się, że Karina niedawno ukończyła szkołę pielęgniarek i została skierowana na staż do Rigshospitalet, największego duńskiego szpitala. Karina pracowała na oddziale dziecięcym.
- Tak - skinęła głową policjantka, całkowicie zepchnięta do defensywy i zmuszona do krótkich odpowiedzi.
- Ma dość ciemną skórę, ale chyba nie jest Murzynem?
- Jego twarz jest zazwyczaj dość blada, czasami ma nieco zielonkawy odcień. Nasi lekarze nie potrafią jednoznacznie wypowiedzieć się na temat rasy przybysza - potwierdziła.
- Czy chce otrzymać azyl w Danii?
- Tak - powtórzyła.
- Hej, Karina - zawołał.
- Wejdź - powiedziała cicho i położyła palec na ustach.
Korytarz był teraz oświetlony i ze zdumieniem zobaczył drewnianą, białą swastykę, wiszącą na ścianie. Nie dostrzegł jej za pierwszym razem. Zatrzymał się, zaskoczony. Karina stała tuż obok. Nic nie mówiła.
Profesor zamilkła i popatrzyła na B. Ten szybko zamknął usta, bez jego woli układające się w "o", a może nawet w niedemokratyczne "ó".
- Jestem pewna, że tak młody człowiek jak pan - ciągnęła uczona - nie związany konserwatywnymi przesądami lingwistycznymi, a przeciwnie, ożywiany duchem demokracji, w pełni doceni motywacje i przewidywane owoce takiego otwarcia na Zachód.
- O - odparł zmieszany, ale i ucieszony.
- Co chciałeś powiedzieć ? - spytała, pochylając się co chwila nad zaplamioną podłogą. - Nie, nie patrz na mnie, kiedy mam okulary.
Zdjęła je szybko i spojrzała na B. Trzymał pierścionek na dłoni, ale jego kolor na tle ściany musiał dla astygmatyka i krótkowidza (a Karina była i jednym, i drugim) zlewać się w niespokojną, jasnobrązową plamę.
- Znowu te bzdury o miłości - szeptał mężczyzna. - Nie chcesz mnie zrozumieć. Stworzenie człowieka wcale nie wymaga miłości. Tylko odrobiny seksu. A seks jest przymusem. Na początku świata ludzie otrzymali nakaz rozmnażania się. I robią to, gdyż nie ma takiej siły, która może powstrzymać seks. Natomiast delikatna możliwość miłości została zarezerwowana jedynie dla nielicznych. No, włóż szybko koszulę! Nie tutaj! Idź tam, za róg!
