A przecież poeta świetnie wiedział, że cud wiosny zdarza się regularnie co roku. I wiedział, że potem przychodzi lato, a potem jesień, a po jesieni zima. Nie tylko wiedział, ale stale do tego nawracał: pory roku są najczęściej bodaj powtarzającą się figurą w Pieśniach. Symbolizują zmienną fortunę i uzasadniają nawoływania do stoickiego znoszenia dopustów losu albo chrześcijańskiej ufności w Bogu.
