No i tak powstała jedyna wojenna namiastka, która dawała się zjeść ze smakiem.
Dziwne, jak moje wspomnienia okupacyjne kręcą się wokół spraw kulinarnych. Choć może i nie takie dziwne. Ostatecznie trzeba było żyć i przeżyć, a po to trzeba było jeść. Taka była prawda.
Gdy dotarliśmy wreszcie do schroniska na Pysznej, prowadzonego wtedy przez Staszka Karpiela, Oppenheim siedział już sobie dobrze obeschnięty na ławie pod piecem i popijał tak zwaną przez Byrcyna "mądrą herbatę" - pół na pół ze spirytusem. Zobaczywszy nas, pokiwał głową i bez złości skonstatował: - Eh, młodzi, młodzi...
Kierował wówczas całym interesem inż. Askanas, człek nie-głupi i energiczny, cieszący się dużym autorytetem u przedwojennych działaczy, którzy stanowili przytłaczającą większość. Askanas jednak odszedł wkrótce - pojechał organizować Targi Poznańskie - a do PZM-u przyszedł w charakterze sekretarza generalnego Jakub Toruńczyk.
No to może być "Fräulein Doktor" albo "Mata Hari"! -; zaproponowałem.
Idiota! Kretyn! Gówniarz! - rozwrzeszczał się Jasio. - Szopki sobie robi, a tu ojczyzna... W ogóle takich nie potrzebujemy w podziemiu!...
Coś ty, Jasiu?... - próbowałem go uspokoić. - Przecież ja ijjo tak... Nie chcesz "Maty Hari", to nie.
Degraduję cię! - rozdarł się zwykle łagodny Jasio.
Nie wychodziło jakoś. Albo politura szła tępo, bez śladu poślizgu, albo dawała poślizg, ale to ścierała się ze zdumiewającą szybkością już po jednym zjeździe z byle górki. Łuszczyła się, rozmazywała, nie chciała schnąć albo też schła z nieprawdopodobną szybkością. Nieustannie poprawialiśmy, odkrywali nowe składniki, cedzili, oczyszczali, nastawiali i udoskonalali.
Ale ja hamowałem po raz pierwszy. Najgorsze zaś, że miałem przed sobą jeszcze jeden rok nauki, której tak nie lubiłem. Odwlekałem powrót do Warszawy z tygodnia na tydzień i z dnia na dzień, starałem się jak najpóźniej stawić na zupełnie w tych warunkach nieciekawą rozmowę z Matulą. Wolny od naukowych trosk nie schodziłem właściwie z nart, do późnej wiosny wykorzystując śnieg w kotłach i na północnych zboczach.
Oscylowałem na pograniczu tych dwóch światów, mając dostęp do obu. Pozycja społeczna rodziców pozwalała mi w każdej chwili na wstęp wszędzie, gdzie miałbym ochotę, ale rzecz w tym, że ochoty na ogół nie miałem, gdyż w wytwornych klubach było najzwyczajniej nudno, oficjalnie i pobyt krępowały tysiące regulaminowych przepisów i zwyczajów.
