- Nie zauważyłem nic takiego.
- Czekaj, ja wyjaśnię. Kto tu jest za głośno?
- Zaczekaj, zaraz, ja wyjaśnię. Dam mu w mordę.
- Franuś, siedź, nic nie wyjaśniaj. Gdzie jest kierownik? - (Na stronie) - Ja nie twierdzę, że, Franuś, nie jest za głośno, ale niech on to powie oficjalnie, a nie przez kelnera, no nie?
- Jasne. Niech przyjdzie kierownik.
Nadarzająca się znów możność lektury felietonów Antoniego Słonimskiego, ukazujących się od czasu do czasu w "Tygodniku Powszechnym", jest wydarzeniem radosnym. Po prostu to jeszcze jeden dowód opartej na zasadach rozsądku walki z marnotrawstwem wszystkiego, co cenne i pożyteczne. Możność lektury jednak powinna się łączyć z możnością rozmowy, a nawet kontrowersji. Z twórczością Antoniego Słonimskiego rozmaicie w tym zakresie bywało na przestrzeni ostatnich lat.
W roku 1953 prezydent Eisenhower podpisał decyzję nakazującą, aby "zapuścić czarną ścianę pomiędzy doktorem Oppenheimerem a jakimikolwiek tajnymi danymi". Odwołano go ze wszystkich stanowisk rządowych i związanych z komisją energii atomowej. Pozostała mu jedynie praca naukowa w Princeton. W roku 1954 Komisja do Badania Działalności Antyamerykańskiej uznała go za "osobiście lojalnego obywatela", zalecając równocześnie odsunięcie go od wszelkich tajemnic publicznych z powodu "podstawowych defektów charakteru".
W tym samym 1936 roku zstąpił pomiędzy ludzi. Dowiedział się, co hitleryzm sprowadził na Niemcy, kraj jego ojca. Przekonał się o skutkach kryzysu 1929 roku dla życia, pracy i rozwoju jego studentów. Zakochał się w kobiecie, której mąż zginął w Brygadzie Międzynarodowej w Hiszpanii. Będąc już wówczas jednym z najwybitniejszych uczonych świata, był człowiekiem całkowicie nie przygotowanym do życia społecznego.
Jest to klucz do świata Andrzeja Mleczki i do duszy jego bohaterów, którzy chcą być w porządku i mieć to na piśmie. Są monumentalni w swojej powadze i do samego końca po prostu logiczni tą logiką, która staje się absurdem.
- Jak widzę twój podpis, to nawet nie sprawdzam. Mówię: Zieliński podpisał, księgowy płacić. Bez sprawdzania. No nie, księgowy?
- Tak jest. Od ręki.
- Sprawdzać trzeba. Człowiek jest omylny.
- Człowiek jest omylny, ale dusza jest nieomylna. Powiedz, Zieliński, ty masz duszę?
- Napijmy się. Zdrowie jedynaczki. Nieustające.
- Masz ty duszę? Powiedz!
Ta zasada nie odpowiada również niektórym ludziom w Polsce, a p. Korwin-Mikke, kandydat na prezydenta, przybił nawet na drzwiach Ministerstwa Finansów swoje tezy przeciwko płaceniu podatków, niczym Marcin Luter przeciwko rzymskiemu papieżowi. Podatki bowiem - i to nie tylko w Polsce, ale na całym świecie - są sprawą polityczną, być może jedną z najpoważniejszych. Sprowadza się ona z grubsza do dwóch pytań: Kto ma płacić? I komu należy płacić?
