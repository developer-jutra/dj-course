Na zakończenie uroczystości głos zabrał sam ks. kardynał Sodano, który na początku niemal czystą polszczyzną przywitał przybyłych gości oraz wyraził swoje zadowolenie z pobytu we Wrocławiu. Później, czym wzbudził gromkie brawa zebranych, dodał: "a teraz będę mówić językiem Dantego". I już "językiem Dantego" wygłosił teologiczną rozprawę na temat początków chrześcijaństwa i tradycji.
