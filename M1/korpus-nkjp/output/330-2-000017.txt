To samo jest w innych dziedzinach życia. Inaczej zachowa się sąsiad, gdy go uprzedzisz, że jutro zamierzasz zburzyć kawałek wspólnej ściany w piwnicy, bo chcesz wmurować półkę, a inaczej, gdy zobaczy znienacka, że wykułeś dziurę do jego piwnicy. Bądź więc czytelny w wykonywanych manewrach. Zyskuj wsparcie i przychylność, a nie wrogość lub nieufność.
Karma wypracowana ma wpływ na jakość i długość naszego życia, a jej ciężar energetyczny (emocje negatywne są cięższe - pozytywne lżejsze) w momencie śmierci ciała decyduje o piętrze Świata Nieprzejawionego, na którym dusza nasza będzie żyła do następnej inkarnacji.
Karma wrodzona byłaby więc porównywalna do transcendentalnych celów strategicznych, natomiast karmę wypracowaną można by porównać do sukcesów i błędów taktycznych, przybliżających lub oddalających możliwości osiągnięcia celów strategicznych inkarnacji.
Wyboru dokonamy w sposób tworzący optymalne warunki psychoemocjonalne do przeżywania takich cierpień wewnętrznych, o większym lub mniejszym natężeniu, jakie pozwolą nam zrozumieć, co w swoich zachowaniach względem innych ludzi należy trwale przemodelować, tzn. jakie nowe cechy automatyki reagowania wykształcić i utrwalić, aby już więcej takich stanów nie doznawać (nie powodować). Inaczej mówiąc, zrównoważyć choćby jakiś fragment sformułowanego przez Zygmunta Freuda, dynamicznego układu Id-Ege-Superego.
3. Postawienie człowieka w sytuacji zrujnowania lub niwelacji jego hierarchii wartości.
4. Przyzwolenie człowiekowi, a nawet stwarzanie okoliczności sprzyjających, aby jak najpiękniej budował swoją idealizację wprost ku... urwisku.
5. Inicjowanie dolegliwości, w rezultacie których człowiek wyizolowuje się z nurtu bieżących wydarzeń i otrzymuje czas wolny w unieruchomieniu, dla przeanalizowania swoich doświadczeń życiowych.
Rozmyślając nad modelem strategii własnego życia, dobrze jest pamiętać o zespołowym ustroju społeczności ludzkiej. Każdy gdzieś zdąża, przedziera się przez gąszcz podobnych sobie wędrowców, pokonuje trudności i tak samo jak każdy inny, chce coś osiągnąć. Wspierając bezinteresownie innych ludzi w ich dążeniach, zyskujemy dokładnie taki sam klimat dla siebie.
Biorcami nazywa się ludzi skoncentrowanych na sobie samych, których cała energia poświęcona jest zmaksymalizowaniu dla siebie samego usług i podziwu ze strony otoczenia. Dawcy skoncentrowani są na świecie zewnętrznym, innych ludziach, a ich energia maksymalizowana jest możliwością służenia innym, pomaganiu, wspieraniu, opiekowaniu się, towarzyszeniu. Z takim ukierunkowaniem, bardziej egoistycznym lub altruistycznym, człowiek przychodzi na świat i można te postawy wyodrębnić już w grupach przedszkolnych.
"W dzieciństwie zawsze byłam kochana". "W dzieciństwie byłem często rozpieszczany przez mamę, ale tato mnie lał". "W dzieciństwie byłem często zagubiony". "W dzieciństwie byłam często wyzywana i bita". "W dzieciństwie byłam często smutną dziewczynką". "W dzieciństwie byłam często przytulana, zwłaszcza przez ojca". "W dzieciństwie byłam często dołowana". "W dzieciństwie byłem często chwalony" - piszą o sobie uczestnicy jednego z moich seminariów dla osób, którym się w życiu nie wiedzie.
Dla odmiany, przypadek kobiety, która miała za sobą dwa nieudane małżeństwa i kilka równie nieudanych, poważniejszych romansów. Analiza wykazała, że powód zawsze był ten sam. Idealizacja wyniesionego z domu rodzinnego poglądu o zdecydowanie nadrzędnej roli kobiety w małżeństwie. Pani była sfrustrowana, że zawsze wychodzi za mąż za mężczyzn, jej zdaniem, niedojrzałych do małżeństwa.
Społeczność ludzka funkcjonuje w strukturach zapewniających formę organizacyjną. Człowiek zachowujący się, działający w sposób utrudniający harmonijność struktury (społeczności), jest przez jej przedstawicieli represjonowany, co z kolei rodzi jego bunt i cierpienie.
Zgoła inaczej mają się sprawy, gdy jednostka ludzka (dusza ucieleśniona), kieruje się empatią, rozumieniem znaczenia współzależności, przebudowaniem emocji z rozwiniętego, silnego, zawistnego, samolubnego ego w kierunku radości współtworzenia harmonii i wspierania rozwoju: człowieka, grupy, struktur.
Inaczej mówiąc, Bóg daje nam szansę uniknięcia kosztownych błędów, ale czy zechcemy do niej przywiązać wagę czy wybrać rozwiązania bliższe miłości własnej - to już nasza wolna wola. Refleksje przychodzą dopiero wówczas, gdy zaczynają spływać wystawione przez życie rachunki z opóźnionym terminem płatności i dość często - wysokimi odsetkami.
Ludzie często nie biorą pod uwagę, że brak przejrzystości w ich zachowaniach lub działaniach może w innych osobach wzbudzać poczucie zagrożenia dla ich własnych interesów. Działając wówczas niejako w obronie własnej, podejmują mniej lub więcej jawne działania, udaremniające nam posuwanie się po ścieżce, jaką kroczymy.
Odczucia tego człowieka wcale nie muszą być odzwierciedleniem rzeczywistości, ale one są - i to są w nim. A skoro są w nim, modelują jego reagowanie, a więc decyzje, postawy i wybory. Słowem, stają się jednym z czynników modelujących bieg życia tego człowieka, jego los. Z wyboru.
Sprawa wyboru warstwy społecznej nie jest zbyt jednoznaczna, ponieważ niektóre zadania karmiczne można realizować w każdej warstwie np. nauka miłości w życiu rodzinnym. Wydaje się jednak, że mimo tak uniwersalnego zadania, nie będzie ono zadaniem jedynym. Zaznaczyć przy tym warto, co do warstwy społecznej, że dane jest nam lokować się nie niżej stosunków piętra Świata Nieprzejawionego, z którego to piętra przybywamy.
