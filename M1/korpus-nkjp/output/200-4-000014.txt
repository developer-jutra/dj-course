– Puśćcie! No puśćcie do cholery! To boli!
Iwanuszka był zły, ale nie dlatego, że Chińczyk sprawiał mu ból, ale dlatego, że w jego pojęciu złamał reguły gry, nie broniąc się kijem. O tym, że on sam chciał oszukać przeciwnika, Iwanuszka nie pomyślał.
Wstał i w zadumie potarł zaniedbaną od kilku dni, a zwykle tak starannie przystrzyżoną hiszpankę:
– Jasne, cholera, że dałem się podpuścić...
Zrozumiał w tym momencie dokładnie, że Lenin wszystkie te rzeczy, za które można by go kiedyś sądzić i powiesić, robi cudzymi rękami.
– W nocy miałem okazję przekonać się, iż pani intelekt i uroda są w stanie rzucić na ziemię każdego przeciwnika płci męskiej.
Podciągnęła ku brodzie także drugie kolano.
– Sądzi pan, poruczniku, że tam, dokąd mnie pan wysyła, nie będzie innych kobiet?
Salomea Szlifersztajn, lat 21, Moskwa, kantor Natana Szlifersztajna w zaułku Gieorgijewskim, luty 1918, godzina 12 w południe.
Widownia westchnęła ze współczuciem, a Iwana to uskrzydliło.
– Zamordowali, sukinsyny. Zadźgali zza węgła. Najlepszego spośród siebie. Wielkiego wodza. Wielkiego człowieka. Jak wieprza. Nawet jego najbardziej zaufany towarzysz, Brutus, brał w tym udział i zadał decydujący, śmiertelny cios. Stąd, towarzysze, to porzekadło „I ty, Brutusie, przeciwko mnie?” – Widownia ze zrozumieniem pokiwała głowami.
– Nie zachęcaliście ich zbyt żarliwie! – odparował natychmiast zarzut zarzutem, a Barrows poczerwieniał na mięsistym obliczu.
– Ale to pan, Admirale, i Denikin nie chcieliście uznać ich postulatów.
Admirał poczuł się nagle zmęczony rozmową, która w tej postaci była jedynie odwlekaniem tego, co nieuchronne.
– Eunuchem? – zainteresowała się słabo, bo jej intelektualna wrażliwość rozpływała się w narkotycznym dotyku jego palców. – To taki, co nie może?
– Właśnie. Wyobraź sobie, że nie mogę. Wtedy będziesz bardziej chciała.
– Ale ja jeszcze nie chcę. Jeszcze nie dziś. Tak jest dobrze.
– No więc dobrze – dłoń Salomei ścisnęła palce obu stóp z niespodziewaną, sprężystą siłą. – Nie mam już tego kawałeczka skórki, jeśli o to chodzi, ale wszystko tylko na tym się skończyło. Nawet porządnie nie poczułam.
– A chciałaś poczuć porządnie?
– Jasne. Przecież sama go sprowokowałam.
– No to – jak mówią w Polsce – na drugą nóżkę.
Zabrała butelkę przyjaciółce i pociągnęła łyk, od którego wszystko w przedziale pojaśniało, a obrazek zawieszony nad kozetką, przedstawiający jakiś smętny, brzozowy i rosyjski krajobraz, od razu poweselał.
– Na drugą nóżkę? – spytała Salomea, wyciągając rękę po alkohol. – A cóż to niby ma znaczyć?
– A depesza?
– Jaka znowu depesza?
Iwan delikatnie postawił Sibircewa na oblodzonej ziemi. Tymczasowy przewodniczący otrzepał klapy półkożuszka niby ze śniegu, który rzeczywiście pró­szył, ale tak naprawdę chcąc odzyskać choć trochę godności. Lwiej części tej godności gwałtownie pozbawiła go depesza Dzierżyńskiego, czyniąca z niedawnego aresztanta kogoś decydującego o jego, Sibircewa, życiu lub śmierci.
– Pozwólcie, towarzyszu Każedub, do biura. Po drodze wam wszystko wytłumaczę.
– Mam tam się dostać jako radiotelegrafistka, ot tak, po prostu?
Natan pokręcił z przyganą głową.
– A po co ty masz się tam dostawać ot tak, po prostu? Oszalałaś dziecinko. To by się nie udało. Już się tam dostałaś. Nie jestem głupi. Znasz mnie... od dziecka.
Dodajmy dla porządku, iż Natan był dzieckiem z nieprawego łoża, co nie przeszkadzało mu w snuciu najrozmaitszych domysłów na temat wspaniałości swego drzewa genealogicznego, którego korzenie najchętniej widziałby w czasach biblijnych proroków.
– Po co ty ściągasz te buty? – spytał Natan z czułością.
Poradziła sobie wreszcie i sięgnęła po krzesło, lokując się tuż przy piecu.
– Owszem – replikował Barrows. – Byliście panowie.
Barrows wyrażał się tak, jak ów obrońca sądowy, który w wypadku uniewinnienia mówił klientowi: „No, wygraliśmy!”, a w wypadku wyroku skazującego informował: „Niestety, przegrał pan”.
– Ale proszę mi wytłumaczyć – indagował – choćby taką najprostszą rzecz...
– Chociaż muszę przyznać, że rozbraja mnie jego nieprawdopodobna uroda. No i to, że kiedyś razem go leczyłyśmy. Pamiętasz? To pewnie też był powód, dla którego się za nim wstawiłam u tego Kravaka. A powiem ci, że to czeskie bydlę jest wyjątkowo nieapetyczne.
– Chyba mu się nie oddałaś?
Zatarł ręce i pokiwał głową.
– Czy mam to potraktować jako lekcję, moja droga?
Odpowiedziała bez namysłu:
– Jeśli to dla pana coś odkrywczego i przyda się panu do czegoś, będę szczęśliwa, że mogłam panu podsunąć tę myśl, a zaręczam, że to działa.
