Panie Marszałku, czy SDPL przedstawi jakąś propozycję dla członków SLD niezadowolonych z wyboru Oleksego na przewodniczącego?
SDPL nie zamyka się. Jest otwarta dla wszystkich uczciwych ludzi lewicy, którzy chcą stworzyć partię wolną od tego rodzaju obciążeń i która będzie partią socjaldemokratyczną. Nie prowadzimy werbunku, ale jeśli ktoś chce znaleźć do nas drogę - to znajdzie.
Co sądzi Pan o inicjatywie zgłoszonej przez PO na temat zmiany ordynacji wyborczej, aby wybierać posłów w okręgach jednomandatowych systemem większościowym? Wydaje mi się, że zlikwidowałoby to nagminne kupowanie miejsc na listach wyborczych i wybieranie osób przypadkowych. W ten sposób Sejm miałby szansę mieć prawdziwy mandat społeczny. Czy jednak to przejdzie? Czy myśli Pan, że to dobry pomysł?
Panie Marszałku, jestem laikiem w kwestiach prawnych, dlatego pragnę zapytać, jakich dokładnie przestępstw dotyczy projekt SDPL ograniczający prawo wybieralności do Parlamentu. Czy np. polityk, który dokona morderstwa w obronie własnej, zostanie potraktowany jak ktoś, kto dokonuje zabójstwa umyślnie? Co właściwie znaczy zwrot "przestępstwa popełnione z winy umyślnej"? A czy po wygaśnięciu wyroku, osoba taka może kandydować do Parlamentu?
