Oni potrafią leczyć tylko skutki, objawy...
Łagodzić...
Do przyczyn nawet nie sięgną!
Więc można bawić się tak ad Kalendas Graecas!
Ech, dajmy temu spokój.
- A mnie się wydaje... - powiedziałem kładąc palec na ustach.
- Co ci się wydaje?
- Do przyczyn dojść trzeba samemu.
Wszystkiego doszukać się w sobie.
Wywlec siebie na jaw, przed swoje biedne oczy...
Jeśli nie cofniesz się, będziesz tego pragnął, to podołasz...
- To i nie trzeba.
- Dlaczego tak? - spytała cierpliwie.
- Bo tak.
Będę jadł, ale pod warunkiem, że ze wszystkimi razem, w stołówce.
- Powtarzam, że jajecznicy pan tam nie dostanie.
Nic lepszego nie mamy.
A i tego nie możemy mieć dla wszystkich.
- Właśnie o to chodzi.
- Rozumiem! W takim razie ja też postawię warunek...
Te torby, które żona dźwiga z miasta, są wyłącznie dla pana.
Na ulicy Taszkientu spotkałem mojego ojca.
Był w kufajce.
Twarz miał zmęczoną, zniszczoną i smutną.
Wcale się nie ucieszył z naszego spotkania.
- Wyjaśnij mi tylko jedno - powiedziałem.
- Dlaczego nie wróciłeś?
- A on mi odparł: - Wiesz, ile mam lat?
Sześćdziesiąt i osiem.
No, widzisz, widzisz, sam widzisz...
Tropiłeś mnie bez ustanku, aż znalazłeś!
- Tak rzekł bez gniewu, lecz i bez podziwu.
