Wyświetlano film polski. Szedłem nań z zapałem.
Zapał poszedł na marne. Ledwie wysiedziałem.
Pokazano w tym filmie wieś spółdzielczą w skrócie...
Ba, konik uciekł.
Kupiłem chleb. Wczorajszy, czerstwy, lecz z zakalcem.
Przypominał mi glinę, gdy go gniotłem palcem.
Którędy się idzie, by zejść na manowce?
Czy mańkut z natury już jest lewicowcem?
Skąd wiedzą sąsiedzi, czym chata bogata?
Czy cyrk to jest sztuka, czy raczej oświata?
Czy wszystkie drabiny należą do drabów?
Dlaczego babiarze udają nababów?
Czy każdy podatnik to człowiek podatny?
Czy pijak to człowiek, czy sektor prywatny?
Dlaczego nie bywa z głowami sardynek?
Czy Budrys i Bryndas to krewni Brandysa?
Czy Nysa po polsku brzmi ładniej niż Nissa?
Dlaczego trzech bubków to zaraz ekipa?
Kto pierwszy powiedział, że wszystko jest 'lipa'?
Gdzie można najłatwiej żyć z samych zaliczek?
Czy dostać po zębach to też jest policzek?
Gdzie diabeł nie może? Czy komar to ssak?
Dlaczego każdemu pieniędzy wciąż brak?
Dlaczego, kolego?
Sztuka kulinarna, w odróżnieniu od wszelkich innych rodzajów sztuki, wymaga umiejętności, zdrowego sensu i dobrego smaku. O dobrą sztukę mięsa jest u nas dzisiaj trudniej niż o dobrą sztukę teatralną.
Jeśli chodzi o mnie, to dawno już zrozumiałem, że twórczość literacka w bardzo rzadkich wypadkach przynosi sławę i nieśmiertelność. Nie każdy przecież jest wieszczem.
Pisarze są na ustach wszystkich. Zamiast dziesięciu linijek w kronice kulturalnej zajmują teraz całą kolumnę w kronice sportowej. Wzruszone głosy sprawozdawców obwieszczają przez wszystkie megafony ich apoteozę, omawiają każdą linijkę wiersza, opisują malowniczo ich uda, ręce i włosy, improwizują najponętniejsze konterfekty i życiorysy. Przydziały papieru rosną. Nakłady rosną. Wydawcy kłaniają się w pas. Pisarze są noszeni na rękach.
Nareszcie!
Niejeden z naszych rodaków usiłowałby opylić skarby na czarnym rynku, geolodzy byli jednak ludźmi o niezachwianych zasadach etycznych. Skarby sprzedali do muzeum, a uzyskane pieniądze przekazali swoim żonom przez Bank Narodowy.
Trudno opisać radość tych zacnych niewiast, gdy w Centrali Banku wypłacono im po 1150 złotych gotówką, i to przed Świętami.
W trosce o spokój i zdrowie obywateli postanowiono zająć się również ich życiem od strony podwórek. W tym celu powołano Międzyresortową Komisję Koordynacyjną, która opracowała Kodeks Podwórzowy na wzór istniejącego już Kodeksu Karnego i Kodeksu Drogowego. Zawarte w nim postanowienia i przepisy regulują dokładnie stosunki ludzkie na tym tak ważnym terenie. Przytaczamy poniżej zbiór przepisów dotyczących jednej tylko dziedziny, a mianowicie trzepania.
Istnieje u nas w ocenach twórczości artystycznej tradycja nawiązywania do słonia. Trąba zaś staje się w tych sprawach podstawowym kierunkowskazem. Tradycja, o której wspominam, jest bardzo stara. Sięga czasów faraonów, kiedy to piramidy egipskie miały swoim niezniszczalnym ogromem utrwalać pamięć mało zasłużonych władców.
Człowiek posiada mieszkanie. A mieszkanie zapełniają złośliwe przedmioty martwe. Mówi się: postęp techniczny, mówi się: nowoczesny komfort. Jak to wygląda w praktyce?
W mieszkaniu jest kanalizacja, elektryczność, centralne ogrzewanie, urządzenia wodociągowe, piecyki gazowe. Są także drzwi, klamki, zamki, okna, szafy, meble. Są ściany, podłogi i sufity.
