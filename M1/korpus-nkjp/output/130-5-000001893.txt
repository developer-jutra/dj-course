Przedstawiciele koalicji SLD-PSL-UP uzgodnili w środę, że wybory samorządowe powinny odbyć się 16 czerwca; wójtowie, burmistrzowie i prezydenci miast mają być wyłaniani w wyborach bezpośrednich; ma być mniej radnych. Premier Leszek Miller stwierdził, że gdyby wybory do samorządu odbyły się wiosną byłby to sygnał, że także wybory parlamentarne powinny odbywać się na wiosnę.
