Noc spędzili namiętnie. Nie widzieli się miesiąc i musiał ponownie oswoić Gosię. W dzień, gdy próbował ją pocałować w usta, odsunęła się.
– Co jest? – zapytał. – Nie paliłem i umyłem zęby...
– Przepraszam... – powiedziała. – Przepraszam. Nie gniewaj się...
– Zobacz – powiedział do Natalii mężczyzna z długimi włosami.
Spojrzała na rysunek. Na górze napis: DYLEMATY EUROPEJSKIE, i postać stojąca przed sedesem, a w dymku: USIĄŚĆ CZY UKLĘKNĄĆ?
– Fajne, nie? – dopytywał się autor.
Potwierdziła, chociaż sam – co widziała po minie – był wystarczająco zadowolony ze swojego dzieła.
– Powieszę na tablicy – rzekł.
Blondynka przycupnęła na brzegu krzesła.
– Spoko, dziecko, ja wolę kobiety w zbliżonym wieku – wyjaśnił Berg. – Mam syna starszego od ciebie... Nie patrz tak. On sam znajduje sobie partnerki. A ty mogłabyś prowadzić program. Zupełnie nowy talk-show. Usiądź wygodnie, bo chcę przedstawić ci pewien pomysł...
– I co ty na to? – zapytała Joanna.
– Dobry.
– Kurde, popieprzone głupki, nie?
Natalia potwierdziła. Co miała odpowiedzieć? Michał nie był aż tak radykalny i choć wyrażał się dość krytycznie o młodzieżowej przybudówce, niektóre partyjne materiały propagandowe były z ducha opisanej organizacji. Natalia wstydziła się za nich i za niego. Za siebie.
– Przyniosłem ręcznik – powiedział Michał, gdy pociechy przerwały na chwilę.
Zdziwiła się i nic nie odrzekła.
– Rodzice i twój brat wrócili do domu. Powiedzieli... – zaczął wyjaśniać. Zamilkł. – Nie wołałaś mnie – stwierdził ze smutkiem. – Aniu, idź już sama... Tak... Wytrzymaj, Natalio. Nie dla mnie, ale dla rodziny. To tylko kilka godzin.
– Opublikujmy mój pomysł: posypuję ziemniaki vegetą i smażę w głębokim tłuszczu – powiedziała Klaudia. – Są świetne.
– Kurde, a ja myślałam, że jesz tylko sałatę. – Joanna z lekkim wyrzutem spojrzała na młodą koleżankę. – Cholera, gdybyś chociaż była głupia, to byłoby łatwiej. A ty jesteś ładna, zgrabna, wysoka, miła i mądra... Wszyscy potwierdzili. Adam podzielił się swoim pierwszym wrażeniem na temat Klaudii, dodając, że się pomylił. Dziewczyna podziękowała.
