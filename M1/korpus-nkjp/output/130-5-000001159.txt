Indyjski minister spraw zagranicznych Jaswant Singh powiedział we wtorek, że zwolnienie dzieci i kobiet było jednym z pierwszych warunków, które postawili w rozmowie z porywaczami indyjscy negocjatorzy. Terroryści zdecydowanie jednak odrzucili ten postulat. Indyjskim mechanikom przysłanym z Delhi nie udało się uruchomić silnika pomocniczego porwanego samolotu indyjskich linii.
