- To zdaje się ona. - Góralka pokazała wpis.
Piotr przepisał do notesu dane personalne.
- Nie wiecie, dokąd poszła?
- Na Morskie, bo mówiła, że idzie przez Szpiglasową, to gdzie indziej przecież nie można.
- Co to była za dziewczyna?
- No, normalna.
- Sama była?
- Siadaj - zwrócił się do niego Pablo. - Wam dziękuję. Wyjdźcie - dodał pod adresem mundurowych.
- Chcę rozmawiać z adwokatem - powiedział Wójcik, gdy usiadł.
- Na twoim miejscu wolałbym z księdzem.
- Chcę zadzwonić do adwokata - spokojnie powtórzył aresztant.
Pablo podszedł do Wójcika. Usiadł na blacie biurka, metr przed jego krzesłem.
Goldman zrobił pauzę. Ostatnie zdanie zawisło w powietrzu nad Piotrem jak katowski miecz.
- Kto panu zlecił śledzenie mojej córki i nagrywanie moich rozmów u księdza dyrektora? - zapytał spokojnym tonem minister.
- To nie tak, to przypadek...
- Tracimy czas. - Goldman wstał. - A mój czas jest cenny. Miał pan szansę.
A ci - nic. Spokój. Żadnego zdenerwowania.
Jakiś kulawy facet zaszedł mu drogę. Podpierając się na kuli, szedł środkiem wąskiej ulicy. Pablo nie miał sumienia trąbić na kalekę. Zahamował, wrzucił luz i nacisnął pedał gazu, żeby mężczyzna usłyszał głośno pracujący silnik samochodu. Kulawy drgnął i zszedł na pobocze.
