Premier kontynuuje rozpoczętą w ubiegłym tygodniu ofensywę dyplomatyczną, związaną ze stanowiskiem duńskim. Działania te, w które zaangażowane jest całe kierownictwo państwa, mają na celu uzyskanie jak najkorzystniejszych warunków członkostwa Polski w UE. Jest to faktycznie ostatni tydzień przygotowań przed grudniowym szczytem w Kopenhadze, gdzie ma nastąpić zakończenie negocjacji z krajami kandydującymi do Unii.
