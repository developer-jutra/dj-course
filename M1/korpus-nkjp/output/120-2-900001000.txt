Turystom z Polski polecałbym więc (acz możliwości jest co niemiara): wynająć barkę w Ferte-sous-Jouarre i ruszyć w górę Marny, pod prąd. Kąpiel dookoła, gotyk i sztuka romańska na obu brzegach, jedzenie znakomite, szampan, i dla dziatwy kapitalna lekcja historii. A do tego w suplemencie najsłynniejsze na kontynencie strażackie orkiestry dęte. Niech się Pawlak schowa.
Ten tytoń, augustowska wirdżinia, stoi sobie w paletach pod folią. W każdej palecie kiełkuje 160 nasion. Najbardziej wyrośnięte powinny być już posadzone w polu, ale weź sadź, kiedy mróz. Dlatego Janina Andrukanis cierpliwie czeka i pilnuje swojej wirdżinii jak źrenicy oka. - Nocą palim pod folią piecykiem, żeby nie zmarzło, a znowu za dnia kryjem ceratą, bo słońce pali i dusi.
Szczęściem w perspektywie historycznej nazwałbym okres, kiedy pojawia się przed szerszymi społecznościami, narodami, grupami zawodowymi, zbiorowiskami sąsiadów, rodzinami nadzieja na ziszczenie celów, do jakich się dąży i to nie w sposób egoistyczny. Niestety - okres przejściowy. Czasami dłuższy, częściej - krótszy.
Mitrovica zżyła się z rozmieszczonym tu w czerwcu 1999 r. kontyngentem francuskim, a Francuzi mają tu dobrą opinię. Inaczej niż Jankesi. Na Amerykanów posypał się więc w ubiegłym tygodniu grad kamieni, cegieł i butelek. W sukurs rodakom i sojusznikom ruszyło 30 tys. Albańczyków z Prisztiny. Wojna w Mitrovicy - krzyczały nagłówki w albańskiej prasie Kosowa.
Agnieszka też ma matkę narkomankę. Ta matka dba o nią, jak umie. Nie bije, nie głodzi. Ale też nie przytula. I nie daje regularnie leków. Więc wirus się na nie uodparnia i cała kuracja na nic. Czy prawo pozwala zabrać urzędowo Agnieszkę jej matce, skoro ona dziecka tak dziwnie, ale jednak chce. I czy jest sens oddać Agnieszkę do domu dziecka na trędowatą?
Ken Mackenzie przyznaje, że Polacy byli trochę niezdyscyplinowani, nieco narwani, ale zaraz dodaje: - Między nami mówiąc to wszystko były cechy, które nam, pilotom myśliwców są niejako przypisane. Z dumą przypomina sobie, że gdy Anglicy spytali Polaków, dlaczego lubią latać z Mackenziem - odpowiedzieli: - Bo on jest tak samo szalony jak my.
Od dziewięciu lat życie Józka i Anki upływało w ciasnym kwadracie ulic wokół sieradzkiego rynku. Po ślubie wynajęli mieszkanie w starej kamienicy. Wszędzie stąd było blisko. Sklep mięsny, lumpeks, motoryzacyjny, miejskie urzędy i kościół. Żona kamienicznika prowadziła sklep z żyrandolami i żarówkami. Sam właściciel bywał kontaktowy jedynie wcześnie rano, przed pierwszym piwem. Potem płynął do nocy. Ale Józka P. poważał jak syna bez względu na porę.
Wtedy wszystko wydawało się jasne. Okładki magazynów ilustrowanych - w tym "Polityki" - krzyczały tytułami: "Heil Haider", a CNN pokazała w migawce z Wiednia przebranego za Hitlera aktora, który wchodził na dystyngowany Bal w Operze. To co było zamierzone jako polityczny happening i karnawałowa ilustracja absurdu, amerykańska sieć telewizyjna przedstawiła jako ilustrację aktualnej tezy: Austriacy nie rozliczyli się ze swą przeszłością i wybrali drugiego Adolfa.
Firmom ubezpieczeniowym, podobnie jak bankom, powinno zależeć na nieskazitelnej opinii. Ich klientów wiąże z nimi przecież głównie zaufanie. Nie sprzyjają temu latający grabarze, czyli prezesi i członkowie zarządów, którzy doprowadzili już do plajty bank czy towarzystwo ubezpieczeniowe, po czym lądują na fotelu prezesa w następnym. Jeśli taki stan akceptują inni ubezpieczyciele, wystawieni do wiatru klienci zniechęcają się do usług całego sektora.
W Gnieźnie tego samego dnia czczono pamięć "postępowego działacza Odrodzenia" arcybiskupa i prymasa Polski, kanclerza Jana Łaskiego, który "nie uląkł się potępiającej go bulli papieskiej". Maria Dąbrowska podróżowała po Rosji, a ksiądz dr Karol Wojtyła kończył właśnie wakacyjną kajakową wędrówkę z zaprzyjaźnionymi studentami; w październiku miał zacząć wykłady z etyki społecznej na Uniwersytecie Jagiellońskim.
Tak naprawdę wcale nie trzeba korzystać z usług szkół polskich, na kurs nurkowania można trafić na co drugiej ciepłej plaży. O sprzęt nie ma się co martwić, wystarczą majtki i karta kredytowa, resztę pożyczą na miejscu. Płetwonurkowie twierdzą, że mają już swoich przedstawicieli w parlamencie - Sylwię Pusz i Wiesława Kaczmarka.
Balcerowicz prezesem. Prof. Leszek Balcerowicz został wybrany przez Sejm na prezesa Narodowego Banku Polskiego. Funkcję tę obejmie 1 stycznia 2001 r. Poparło go 226 posłów, przeciw było 214. Komentarz s. 21.
Śledztwa Kaczyńskiego. Minister sprawiedliwości Lech Kaczyński zapowiedział rozpoczęcie dziewięciu śledztw, które mają ukrócić korupcję. Do sprawdzenia przez prokuratorów wyznaczył m.in. sprawę światłowodu biegnącego wzdłuż rurociągu gazowego, prywatyzacji PZU oraz Telekomunikacji, a także sędziów w Toruniu i Katowicach.
12 lat za wielki napad. Po 12 lat więzienia otrzymali dwaj ochroniarze - Jarosław Sz. i Cezary S., którzy ukradli z ochranianego przez siebie konwoju bankowego jeden milion dolarów. Pieniędzy nie odzyskano do dziś.
Jubileusze. 102 urodziny obchodził najstarszy i najwyższy rangą żyjący uczestnik bitwy polsko-bolszewickiej gen. Stefan Tarnawski.
Informacja o trzynieckiej inwestycji już 26 lutego 1999 r. dotarła na biurko polskiego ministra środowiska. Resztę dokumentacji, nadal jednak niepełnej, Czesi dosłali dopiero we wrześniu. Z pism Slazskiej Energetiki wynika, że opalana węglem nowa elektrociepłownia w Trzyńcu będzie spełniała wszystkie europejskie normy ekologiczne.
W 44 numerze "Polityki" ukazał się artykuł pt. "Resort - widmo Jerzego Kropiwnickiego. Ministerstwo Rozwoju w budowie", którego autorem jest Mariusz Janicki.
Z przykrością stwierdzam, że zawiera on nieprawdziwe informacje.
1. Nieprawdą jest zdanie, iż "Trudno dokładnie powiedzieć, ile osób zatrudnia nowy resort". Z autorem artykułu rozmawiałam dwukrotnie. Udzieliłam mu wyczerpujących informacji.
Polska mafia narodziła się w 1990 r. jednocześnie w dwóch miejscach - okolicach podwarszawskiego Pruszkowa i w środowisku Polaków przebywających w Niemczech. W Pruszkowie gang zorganizowali wychowankowie słynnego w czasach PRL bandyty Barabasza.
W Niemczech skrzyknęli się złodzieje samochodów na czele z Nikodemem S., zwanym Nikosiem. Ambicje kierowania organizacją miał co prawda niejaki Zbigniew N., ale konkurenci podłożyli w jego aucie bombę i N. zamachu nie przeżył.
Wiceprezes Droszcz twierdzi, że trzy hotele (w ub.r. oddano do użytku Park we Wrocławiu) warte są dzisiaj 100 mln zł. Z prostego rachunku wynika więc, że BEPH, który spłaci w sumie 20 mln zł (zamiast 14 mln dolarów plus odsetki), będzie je miał za jedną piątą ceny. A BEPH to już w ponad 70 proc. prywatna spółka.
Chyba jednak wesoło nie jest?
W. M.: W dalszych odcinkach będzie znacznie więcej humoru, przecież to także jest immanentna cecha wojska. Od początku zresztą myśleliśmy o tym, żeby nasz serial przybliżyć do konwencji "M.A.S.H.".
Jacek Bławut: Tyle tylko że w tych pierwszych tygodniach służby trudno się było śmiać. Taka to była straszliwa harówa i wysiłek.
Elegant przez całe lata służył jako zbiornik krwi. Trafił do Tary, ale zgodnie z umową nadal miano przyjeżdżać po jego krew. Przyjechano tylko raz. - Kiedy zobaczyłam, jak stary koń na widok ludzi, którzy przyjechali po kolejne trzy litry krwi, ucieka w popłochu, następnym razem powiedziałam, że nie żyje.
Elegant przeżył na farmie jeszcze 2,5 roku.
Na skrzyżowaniu dwóch podmorskich rurociągów, gdzieś na północ od Świnoujścia, powinien powstać pomnik niezgody, nieufności i nieumiejętności polityków, którzy nie potrafili się dogadać i wznieść ponad cyniczną mądrość o interesach ważniejszych niż przyjaciele. Nie można w dzisiejszym świecie rozumować kategoriami zapewnienia stuprocentowego bezpieczeństwa: nawet najpotężniejsze kraje zamiast zbroić się po zęby, muszą szukać dyplomatycznych gwarancji.
W latach 60. obecność kamer i dziennikarzy przy procesie tworzenia stawała się coraz częstsza. Georges Mathieux w kostiumie szermierza dźga płótno pędzlem umieszczonym na szpadzie. Yves Klein zamiast pędzla używa ciał nagich kobiet, które smaruje farbą, a potem przykłada do białych płócien i białych ścian galerii - w obecności miłośników sztuki oraz przedstawicieli mediów. Gra muzyka.
Szczególnie dramatyczny przebieg miała walka z handlarzami mięsem. Królowała wśród nich pani Gieniuchna. Pamiętana do dzisiaj na bazarze z doskonałego żurku, którym karmiła swoich klientów. Jej system był prosty. Nigdy nie miała przy sobie towaru. Zawsze przechowywała go w budkach u zaprzyjaźnionych handlarzy. Po jednej z nieoczekiwanych kontroli wśród budek znaleziono półtorej tony porzuconego mięsa.
Legia sprzedała Zeigbo do włoskiej Venezii za kwotę blisko dziesięciokrotnie wyższą niż ta, za którą go kupiła. W Venezii Keneth ciągle leczył kontuzje, nie doszedł do formy. Teraz Venezia wypożyczyła go do Kuwejtu. Słuch po nim zaginął.
Olisadebe: - Reguły są brutalne. Klub kupuje zawodnika po to, żeby grał i strzelał bramki. Jeśli nie - odstawia go na boczny tor i bierze następnego.
Na początku lat 80. fryzjerka z najdłuższym stażem była na zjeździe branży w Warszawie. Wieczorami pięknie ubrane fryzjerki zeszły do baru hotelu Grand, gdzie zaniepokoiły swoim wyglądem tutejsze dziewczyny. Nazajutrz było zwiedzanie kościołów stolicy. Tego dnia, a była to niedziela, miasto okazało się pustynią. Dosłownie żadnego otwartego sklepu z oranżadą.
Uczestnicy zjazdu wypili wodę święconą z kościoła Najświętszego Zbawiciela.
Sezon nad polskim morzem trwa 8-10 tygodni. Przez ten czas właściciele ośrodków, kwater, smażalni, kiosków z pamiątkami, stołówek i organizatorzy przeróżnych atrakcji muszą zarobić na życie do następnego sezonu. Jakich sprytnych pomysłów się imają, żeby najpierw przyciągnąć, a potem zachęcić turystów i wczasowiczów do zostawiania nad morzem jak największych pieniędzy? Oto przykład Łeby, 4-tysięcznego miasteczka, do którego w upały ściąga 100-tysięczny tłum.
Nie wiadomo, ile tu mieszkań, bo lokatorzy przesuwali ściany i zamurowywali drzwi, gdy sami uznali to za stosowne. Numeracja dowolna: mieszkanie nr 70 znajduje się na trzecim piętrze, 71 na czwartym, a 73 na parterze. Nie wiadomo, jak biegną instalacje, bo nie ma żadnej dokumentacji technicznej. Nie ma odważnych, którzy weszliby do Kamienicy i pokusili się o skonfrontowanie ksiąg meldunkowych ze stanem faktycznym.
Tabliczek jest 4412. Jedną pustą wmurowano między epitafiami porucznika Ludwika Ratajczaka i majora Leona Recheńskiego. Nie udało się ustalić danych ofiary. Tabliczki, niczym groby, będą usiłowali odszukać bliscy. Po to tu przyjadą, żeby zatknąć kwiatek, zapalić znicz. Odwzorować tabliczkę na białej kartce papieru pocierając wypukłości kalką lub ołówkiem. Zobaczyć miejsce. A jeśli nie odnajdą znajomego imienia, zapłaczą. Tak się zdarzyło w Charkowie.
Do mieszkania Desselbergerów trafiają ptaki z połamanymi skrzydłami, przemarznięte, wyczerpane. Ostatnio był jerzyk z podbitymi oczami. Uderzył w ścianę. W naturze nie miałby szans. U Desselbergerów dostał atropinę i po kilku dniach odleciał.
Człowiek to jeszcze jedna zaleta miasta. Co roku do warszawskiego zoo ludzie przynoszą około 20 piskląt pustułek, które wypadły z gniazd. Stawiają budki, dokarmiają i ogólnie rzecz biorąc zachowują się wobec ptaków przyzwoicie.
