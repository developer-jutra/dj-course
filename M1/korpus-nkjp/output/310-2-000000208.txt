"Co za straszni ludzie znajdują się między klientami tych domów - oburzał się felietonista "Prawdy" w pierwszej połowie 1882 roku i pytał: - Czy wśród Warszawy błąkają się jeszcze półdzikie indywidua z epoki krzemiennej, czy jacyś dziwni wariaci, czy senatorowie z czasów upadku państwa rzymskiego, którzy nie zdążyli umrzeć, czy też są to wytwory dzisiejszej wyższej cywilizacji?"
Prokurator żądał kary 4 lat robót fabrycznych i dożywotniego pobytu na Syberii. Sąd rozważał prawne wątpliwości: czy pieniądze stanowiły już własność kościoła, skoro nie wpisano ich do ksiąg parafialnych i czy nastąpiła obraza świętości, skoro na skarbonkach nie było krzyży? Ostatecznie przyjęto, że kradzież nastąpiła z obrazą świętości, bo miała miejsce w kościele: zesłano więc oskarżonego na Sybir. Karol B. nie apelował, zadowolony widocznie, że uniknął ciężkich robót.
Nie wszyscy jednak przekupnie handlowali w tak komfortowych warunkach. Najbardziej prymitywne panowały na wielkim targowisku na placu Muranowskim; tu co piątek sprzedawano konie, słomę, siano i zboże. "Najgorsze są place, na których sprzedają się ogrodowizny, a zwłaszcza bydło i konie; tutaj rosną wciąż nieuprzątane przez nikogo kupy gnoju, na których czasem dogorywają konie porzucone przez właścicieli" - spostrzegł dziennikarz niemiecki zwiedzający Warszawę na początku lat czterdziestych.
W 1886 roku z inicjatywą otwarcia takiego kantoru wystąpiła Otylia Megner - "specjalistka w interesie swatowskim", była bowiem przedtem współwłaścicielką podobnego kantoru w Berlinie; ponadto wydawała tam specjalny biuletyn zawierający oferty matrymonialne pt. "General Anzeiger". Władze carskie nie miały jednakże zrozumienia dla tego rodzaju instytucji i nie życzyły ich sobie na terenie całego cesarstwa; siłą rzeczy nie wydawano więc i w Królestwie Polskim na nie "konsensów".
"Gdyby ściany sali miały ręce - stwierdził na koniec - przyklasnęłyby niewątpliwie temu wyrokowi. Z martwych paragrafów kodeksu błysnęło wspaniałe światło tej sprawiedliwości, które każda uczciwa dusza z występku wykrzesze. Wyrok w tej sprawie będzie jedną z najpiękniejszych kart w księdze sądów naszych. Bo jeżeli w nim brak czegoś, co by sumienie dopisać chciało, to jest wszystko, co kodeks orzec pozwolił".
