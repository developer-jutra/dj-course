Kłaniając się przepraszająco, opuściliśmy z panem Adamkiem zakład pogrzebowy.
W szpitalu na Strahovie, gdzie się natychmiast udaliśmy, najpierw nikt nie chciał z nami gadać. Staliśmy z panem Adamkiem, gapiąc się głupio w okno, z którego był piękny widok na słynny strahovski stadion. Wreszcie nadszedł lekarz, o którego nam chodziło.
Bulinin zdjął z pleców strzelbę, mierzył krótko i wypalił akurat w chwili, gdy Iwan sięgał dłonią do klamki balkonowych drzwi. Cieśla zachwiał się, zrobił jeszcze jeden rozpaczliwy wysiłek, by chwycić klamkę, lecz umknęła mu ona, ujrzał nad sobą błękit nieba i na łeb na szyję poleciał w dół.
Wszystko ucichło. Nawet ptaki przestały śpiewać. Przez burtę statku Imperatorowej zaczęły się wychylać różne postaci, żeby zobaczyć, co też tam się dzieje na brzegu.
W Pradze Innokientijowi Lwowiczowi chciano powierzyć kierownictwo orkiestry grywającej podczas zabaw ogródkowych. Dumnie odmówił. Nie doceniał uroków czeskiej “dechovki”, nie znał repertuaru i nie chciał znać. Czekał na coś lepszego przez rok, dwa lata, aż zaczął się z biedy wynajmować jako statysta do filmów, gdzie z racji potężnej postury i imponującej brody wielce go ceniono.
Stanisław podciągał, opuszczał, zręcznie przestawiał lampy podświetlające obrazy.
Wystawa składała się wyłącznie z portretów. Wszystkie były malowane w manierze firmy portretowej Witkacego, z tą wszakże różnicą, że Mistrz Witkacy nie dbał zbyt o swoich modeli, tu zaś wyraźnie widać było troskę malarza, by portretowani wypadli interesująco, nieco tajemniczo, czasem poetycznie, to znów z odrobiną szaleństwa, krótko mówiąc, dla każdego coś miłego, na tym bowiem polegało malarstwo Edy Kivo, której wystawę przygotowywano.
