Każdą treść duchową trzeba jednak własnym wysiłkiem wcielać w świat, "przeć przez ciało", uzasadniać rzeczywistość idei życiem. Tak rozumiał, w ostatecznej konkluzji, jeszcze przed Brzozowskim, sens towianistyczno-mickiewiczowskiej "idei realizacji" Szczepanowski.
Wbrew zastojowi gospodarczemu Galicji i powszechnemu kryzysowi wartości pragnął rzucić, jak mówił Feldman, "granit pod tęczę".
Z perspektywy dalszej działalności i twórczości Górskiego można to zdanie potraktować jako credo życiowe. Powrót do "zgubionego wątku" towarzyszył odtąd jego poszukiwaniom światopoglądowym i dokonaniom twórczym.
K. Wyka w omówieniu programów, syntez i polemik literackich okresu zwraca uwagę na odmienność programu i postawy Górskiego, jednocześnie podkreślając jej niepopularność w okresie ekspansji przybyszewszczyzny.
