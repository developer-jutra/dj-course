- Każdy twórca marzy chyba, żeby odnieść wielki sukces.
- Oczywiście, przecież nie robię filmów dla siebie. Spotykam się czasem z reżyserami, którzy mówią: a tam, publiczność jest głupia, nie rozumie mojego filmu. To jest złe myślenie.
- Czy reżyser z pewnym sukcesem, taki jak pan, może sobie w Polsce jakoś zaplanować karierę?
Stankiewicz, reż. Władysław Pasikowski (polsko-rosyjski) - ekranizacja prozy Eustachego Rylskiego.
Mała Moskwa, reż. Waldemar Krzystek (polsko-rosyjski) - love story o niespełnionej miłości polskiego oficera i Rosjanki; Legnica, koniec lat 60. ubiegłego wieku.
Kurier z Warszawy, reż. Juliusz Machulski (polsko-francusko-amerykański) - ekranizacja autobiograficznej książki Jana Nowaka-Jeziorańskiego.
Nightwatching, reż. Peter Greenaway (polsko-brytyjsko-holendersko-kanadyjski) - historia powstania najsłynniejszego obrazu Rembrandta.
Kiedy 1 maja 2004 r. Polska wchodziła do Unii, zgodziliśmy się objąć sprzedaż materiałów budowlanych podstawową stawką VAT. Jak wiadomo, w naszym kraju jest ona wysoka (22 proc.), co oznaczało w praktyce wzrost cen większości produktów wykorzystywanych przy budowach czy remontach. Dotąd były one obłożone 7-proc. podatkiem VAT. Aby złagodzić szok, politycy obiecali, że część różnicy pomiędzy starym a nowym podatkiem będzie można odzyskać.
Pisarz został kilkakrotnie uderzony tępym narzędziem w głowę, na szyi miał zadzierzgnięty pasek od spodni, w plecy wbito mu sztylet. Jego samochodu nie było przed domem. Patrol milicji znalazł go po paru godzinach, zaparkowany przy ul. Świętokrzyskiej. W mieszkaniu stwierdzono brak niektórych wartościowych przedmiotów, ale znalezione w kieszeni marynarki pieniądze (ok. 12 tys. zł) zdawały się wykluczać mord na tle rabunkowym.
Béjart (wł. Berger, pseudonim wziął od Madeleine Béjart, partnerki Moliera) był nie tylko wybitnym choreografem, ale uważnym świadkiem swoich czasów i wielkim erudytą. Nie wahał się łączyć muzyki i literatury różnych epok i kultur, np. Duke’a Ellingtona z Henrym Purcellem we własnej wersji "Hamleta", Weberna z Mahlerem i Mozartem w spektaklu według "Radosnych dni" Becketta, Bacha z tangiem argentyńskim w spektaklu "Notre Faust" czy Mozarta z zespołem Queen ("Le Presbytčre").
- Ze smutkiem zauważam, że coraz mniej ważne jest, czy polityk mówi coś mądrego. Na popularność polityka coraz częściej wpływa szum wokół niego, bez względu na to, czego dotyczy. Pani też to zauważa?
Bez przesady, chociaż z pewnością media kreują wizerunek. Ale ja staram się być sobą i muszę powiedzieć, że media w większości są wobec mnie obiektywne.
Pakistan nie produkuje samochodów i nigdzie nie wyjeżdża. Chyba że na saksy do Emiratów Arabskich albo na pielgrzymkę do Mekki. Biznesmeni pakistańscy to ciągle pendżabscy latyfundyści. Nie brakuje natomiast menedżerów, pracujących - podobnie jak Indusi - w wielu renomowanych firmach na świecie. Rozwój gospodarki indyjskiej pociągnął za sobą gospodarkę pakistańską, bo kraje te - zrośnięte blizną - zawsze na siebie oddziałują.
99 proc. naszych bocianów wędruje trasą wschodnią, tzw. bosforską - wyjaśnia prof. Tryjanowski, współautor wydanej ostatnio książki podsumowującej stan wiedzy o polskich boćkach. - Do niedawna sądzono, że lecą prosto do RPA, tymczasem na wysokości równika robią sobie przerwę, zaczynają się kręcić i pojawiają się tam, gdzie znajdują duże ilości jedzenia.
15 lat temu cosa nostra zgładziła swoich największych wrogów - dwóch sędziów z Palermo, którzy ośmielili się wypowiedzieć jej wojnę. 23 maja 1992 r. zginął od bomby Giovanni Falcone, 19 lipca ten sam los spotkał jego przyjaciela Paola Borsellino. Dziś zabójcy antymafijnych sędziów są za kratkami. Ale pytania o to, kto tak naprawdę, na jakim szczeblu wydał wyrok, pozostają bez odpowiedzi.
Ta nieśmiała dziewczynka, z której do dziś pozostał wielki głos i spojrzenie uwiecznione na starych zdjęciach, była zapewne ostatnim romantycznym mitem życia nierozerwalnie splecionego z pracą artysty i zapewne ostatnim wielkim mitem Francji, bo po nim zapanowały już tylko mitologie codzienności.
2007 - to najgorszy rok w historii funduszy emerytalnych. Ich klienci zarobili zaledwie 6 proc. (w 2006 r. było to 16 proc.). Zawinił zły wrzesień na giełdzie, gdy ceny akcji mocno potaniały. Ok. 40 proc. oszczędności przyszłych emerytów lokowanych jest właśnie w akcje.
Kolejne odkrycie archeologów IV RP - Janusz Kaczmarek był w PZPR! Że też cudowne instytucje na trzy litery - PiS, IPN, WSI, CBA, CBŚ, TVP - nie dokopały się do tego wcześniej, tylko akurat teraz, kiedy J.K. przerzucił się z demaskowania kont lewicy na porachunki z prawicą.
- Bywa, że czuję się w teatrze obco. Jestem emerytem. Przychodzę jak Rzecki do swojego starego sklepu, spotykam nowych, nieznanych mi ekspedientów, zaglądam do kantorka, ale to już nie jest mój kantorek. Nie ma tam figurki Napoleona, ale odczucia są podobne. Obserwuję dużo młodszych kolegów, którzy ze zdziwieniem patrzą, co ja tu jeszcze robię.
- Pracuje pan w teatrze od 50 lat. Czy jest coś, co przez pół wieku się nie zmieniło?
Michał Zadara. Wychowany za granicą reżyser w kolejnych spektaklach konsekwentnie podąża tropem swoich polskich korzeni - od "From Poland with Love" i przedstawienia o Lechu Wałęsie (oba Pawła Demirskiego, Teatr Wybrzeże w Gdańsku), przez "Wesele" (krakowski Teatr Scena STU), "Księdza Marka" (Stary Teatr w Krakowie) po "Kartotekę" (wrocławski Teatr Współczesny).
Marek Kolbowicz, pseudonim Kolba, razem z Krolem stanowią trzon osady. Raptus, lubi być w centrum uwagi. Warunki fizyczne wcale nie predestynują go do wielkich wyników, ale ma talent, jest pracowity, uparty i niezwykle ambitny. Spaja załogę, potrafi krzykiem poderwać do walki. On żyje w łódce. Jego hobby to książki, podróże, grafika komputerowa. Uwielbia nurkowanie. Jest asystentem na Uniwersytecie Szczecińskim.
Dwa lata temu w listopadzie Stanisław Lem w felietonie w "Tygodniku Powszechnym" pisał, że wcale nie jest pewien, czy tak będzie, jak uważają niektórzy, iż pierwsza kadencja Lecha Kaczyńskiego będzie ostatnią i na tym władza braci się skończy. Jeszcze inni - pisał Lem - twierdzą, że nowy rząd przetrwa najwyżej rok. I dodawał: "Jestem za stary, by kogokolwiek przeczekiwać. Czekają nas ciężkie czasy".
Na jednym z redakcyjnych kolegów testowaliśmy zestaw złotych rad, jak być szczęśliwszym. Przy dziewiątym spośród dziesięciu nieskomplikowanych życiowych zaleceń: codziennie spraw sobie jakąś nagrodę, kolega przerwał: Tyle piwa nie dam rady wypić.
I spiesz tu z dobrą radą.
Od współczesnej psychologii często oczekujemy czegoś w rodzaju cudownych diet, dzięki którym - niczym zbędnych kilogramów - pozbędziemy się wad, lęków, fobii, nieporadności, słabości, frustracji, całego naszego nieudacznictwa.
W miarę pełną wiedzę o zasobach poznamy, kiedy archiwa wprowadzą informacje o nich do baz danych m.in.: SEZAM i IZA (www.archiwalia.gov.pl) prowadzonych przez NDAP. Wiedza o archiwaliach powinna być dostępna w jednym miejscu, niezależnie od tego, kto jest ich właścicielem.
Życie nie znosi próżni, dlatego w miejsce tego, co zniknęło, pojawia się nowe (choć nie całkiem).
Nieoczekiwanie pojawił się np. ścigany międzynarodowym listem gończym były senator Stokłosa, który wcześniej zniknął. Były senator na razie pojawił się tylko na terenie Niemiec, ale niebawem ma być dostępny w kraju.
Większość polskich premierów przejmowała władzę z przekonaniem, że państwo to firma, którą wystarczy dobrze zarządzać. Nic bardziej błędnego. Prezes firmy może wyrzucić każdego pracownika, premier większości nie może ruszyć. Prezes jest rozliczany z policzalnego zysku, premier z trudno uchwytnej poprawy życia obywateli i koniunktury, na którą w dużej mierze nie ma wpływu. Prezes ma całkowitą kontrolę nad swoją firmą, a bezpośrednia władza premiera kończy się na progu jego sekretariatu.
- W czym przejawia się ta łagodność?
- W tym, że trzeba udowodnić przed sądem zamiar naruszenia wolności. To musi zrobić IPN na podstawie materiałów.
- Pan jako inicjator poprawki mówi tym, którzy mieli kontakty służbowe z cenzurą: piszcie, że nie współpracowaliście?
- Piszcie zgodnie z sumieniem. Bez słowa "sumienie" w tej sprawie sobie nie poradzimy.
Brak planów zabudowy powoduje, że domy powstają na granicy lasu, a wtedy o pożar nietrudno. Rolnicy chcąc powiększyć obszar pastwisk beztrosko wypalają trawy, choć od miesięcy nie spadła kropla deszczu. Nikt nie myśli o następstwach, a brak troski o środowisko widać na każdym kroku.
Tym razem liberalno-demokratyczny wyborca musi więc prowadzić prawdziwie aptekarskie rachunki. Zasadnicze znaczenie ma bowiem nie tylko to, jaką wybierze partię, ale też przy jakim nazwisku postawi swój krzyżyk, czyli jakiej osobie lub jakiej frakcji wewnątrz wybranej partii udzieli swojego poparcia. W tym sensie te wybory wymagają od nas dużo więcej rozwagi i wysiłku niż jakiekolwiek wcześniej.
Politycy musieli zaakceptować fakt, że 3-5-letnia przerwa na wychowanie malucha - bo w Niemczech nie ma żłobków, a babciom nie w głowie zajmowanie się wnukami - to wyjątkowo nieatrakcyjna perspektywa dla ambitnych pań.
O konieczności zmian debatuje się od lat. Póki co, żłobki czy całodzienne przedszkola powstają jedynie w kolejnych programach wyborczych.
Wodoodporne piłkarzyki. Trwają spory o lokalizację stadionu narodowego, tymczasem wodoodporny stół do piłkarzyków jest przenośny, dzięki czemu jednego dnia mistrzostwa mogą się odbywać pod kasztanem, drugiego na środku trawnika, żeby trzeciego przenieść się bliżej grilla. Z emocjami, ale bez kłótni. Solexsports. Cena: ok. 2300 zł.
Napoleon słynął z tego, że potrafił dyktować dwa listy równocześnie. Jeszcze większe wrażenie na współczesnych sprawiał Tomasz z Akwinu, dyktując dwa albo trzy traktaty filozoficzne. Byli to ludzie niewątpliwie obdarzeni ponadprzeciętnymi zdolnościami, choć de facto nie wykonywali tych czynności naraz, ale szybko przełączali się z jednego tekstu na drugi. Uczonych interesuje natomiast, jak ludzki mózg potrafi w tym samym momencie przetwarzać różne bodźce, angażujące uwagę - np. słuchowe i wzrokowe.
Jego nominacja na ministra spraw zagranicznych była największą niespodzianką rządu Angeli Merkel. Pierwszy szef dyplomacji z SPD od czasów Willy’ego Brandta przez skromność rzadko powołuje się na szacownego poprzednika, za to chętnie na jego najbliższego doradcę, autora Ostpolitik Egona Bahra. To porównanie jest zresztą trafniejsze - podobnie jak Bahr Steinmeier jest skrajnym pragmatykiem.
Władysław Raczkiewicz umarł na uchodźstwie jako prezydent RP, który stracił uznanie międzynarodowe. Stało się to 6 czerwca 1947 r. w Walii.
Dr hab. Jacek Piotrowski jest historykiem, pracownikiem naukowym Uniwersytetu Wrocławskiego, laureatem Nagrody Historycznej "Polityki" ("Piłsudczycy bez lidera").
Opublikował m.in. "Dzienniki czynności Prezydenta RP Władysława Raczkiewicza".
W metodzie Cieszyńskiej najważniejsza jest rozmowa. Im dzieci lepiej opanowują język, tym bardziej chcą rozmawiać. Tym częściej zadają pytania. A pytania są podstawą rozwoju dziecka. - Ucząc języka, jednocześnie budzimy w dzieciach intelekt, ciekawość świata. Myśli się językowo. A jeśli nie ma słów, to jak myśleć?
Po latach widzimy jaśniej - zarówno wtedy jak i dzisiaj satyra sprawia, że blaknie fascynacja złem: - Tak, to zbrodniarz, ale geniusz, geniusz! W pomarańczowej piżamie heilujący samemu sobie typek staje się postacią z wodewilu, nikt już nie trzaśnie przed nim w obcasy, wołając: Mein Führer.
Dziś, patrząc na Koło Polskie w Dumie, jesteśmy raczej bezradni. Ugodowcy czy Ostatnie Zgromadzenie Obojga Narodów? Rusofile czy prekursorzy samoograniczającej się Solidarności? Patrioci czy nacjonaliści - odmawiający innym tego, o co sami walczyli? Mało jest w polskiej historii tematów równie kontrowersyjnych - więc wymarzonych do narodowej dyskusji.
Arpat Wigand - komendant policji i SS w Warszawie. Dziś na wolności w Monachium.
Teodor Grel - najbliższy współpracownik Eichmanna w Budapeszcie. Nigdy nie sądzony. Dziś sprzedawca kas pancernych w Breitbrunne, Bawaria, RFN.
Eberhardt von Thadden - kierownik wydziału w MSZ Rzeszy, wraz z Reichmannem organizował deportację Żydów, nigdy nie sądzony. Dziś przemysłowiec w Kolonii.
Publikacja rozporządzenia w Dzienniku Urzędowym Unii Europejskiej nie oznacza jednak, że od tej chwili połączenia automatycznie stają się tańsze. Najpierw operatorzy będą mieli miesiąc na poinformowanie klientów o nadchodzących zmianach i zadanie im rutynowego pytania, czy chcą obniżki opłat roamingowych. Wówczas warto pospieszyć się z odpowiedzią, bo od złożenia takiej deklaracji operator w ciągu miesiąca musi wprowadzić nowe, korzystniejsze opłaty. Najszybciej może do tego dojść pod koniec sierpnia.
Zniesienie kontroli granicznej na granicy z Litwą, Słowacją, Czechami i Niemcami nie oznacza likwidacji samej granicy i zgodnie z polskim prawem przekraczając ją musimy posiadać paszport lub dowód osobisty, bo tylko na podstawie tych dokumentów można zidentyfikować naszą tożsamość i obywatelstwo. Takim dokumentem nie jest prawo jazdy ani szkolna lub studencka legitymacja.
- Towarzyszył temu jakiś program ideowy?
- O światopoglądzie rozmawialiśmy bardzo dużo, ale nigdy nie sformułowaliśmy żadnego programu. Może dlatego, że nie chcieliśmy się wiązać z żadną partią, subkulturą, ideologią. Nie interesowało nas opowiadanie się za jednym politykiem, a przeciw drugiemu, jakakolwiek doraźność. Z drugiej strony nie chcieliśmy zajmować się tylko czystą estetyką i przekonywać, że sztuka to panaceum na wszystko. Działaliśmy więc gdzieś między tymi skrajnościami, kierując się przeczuciami, intuicją.
Murman nie zawsze zatrzymywał swego łaza przy przydrożnych kapliczkach - zazwyczaj w podróży za mało było czasu na wspominanie zmarłych. Gdy jednak dzień był długi, a pasażerów podróżujących z nizin w góry Kaukazu, do Swanetii, akurat brakowało, stawał tu czy tam, najchętniej obok kapliczki postawionej ku pamięci Gabo Doladze, który wpadł w przepaść z przyczepą pełną siana. Wypijał kieliszek albo dwa czaczy, której butelka stała obok fotografii, i jechał dalej.
O tym, że zagrożenie korupcją jest w Polsce bardzo duże lub raczej duże, jest przekonanych 79 proc. pytanych przez OBOP. Zaledwie 15 proc. ma przeciwne zdanie.
Wzrost poziomu przestępczości dostrzega 41 proc. badanych. Według co czwartego w Polsce jest coraz bezpieczniej, a 29 proc. nie widzi w tym obszarze zmian.
IPN lustruje nazwy ulic. Samorządowcy mają otrzymywać z Instytutu rejestr patronów z komunistyczną przeszłością, nie zasługujących na wyróżnienie. Np. w Warszawie znalazło się 11 takich ulic, spośród których najbardziej znana jest aleja Armii Ludowej. Na razie nie wiadomo, kto miałby zastąpić aelowców.
Przez lata Andrzej Lepper powtarzał rolnikom, że tylko on wie, jak ten system naprawić, co zrobić, by ceny wieprzowiny były przewidywalne. Trzy miesiące temu liderzy rolniczych związków informowali premiera i ministra rolnictwa, że sytuacja w skupie jest dramatyczna i grozi wybuchem na wsi. Lepper jeździł po Polsce i zapewniał, że skupi 80 tys. ton półtusz i szybko załatwi sprawę. Nic nie załatwił, więc przy kolejnej wizycie w Wielkopolsce został wygwizdany.
Wzrok - soczewka oka mętnieje, co pogarsza ostrość widzenia i postrzeganie barw.
Słuch - błona bębenkowa ulega ścieńczeniu, niszczeją kosteczki ucha środkowego, co pogarsza słuch.
Serce - mięsień sercowy włóknieje, spada częstotliwość uderzeń, przez co tkanki otrzymują mniej tlenu dostarczanego im przez krew.
Naczynia krwionośne - tracą elastyczność, stają się coraz węższe, co wymaga od serca pokonania większego oporu.
Plan przygotowań do mundialu zakłada, że do 2009 r. w dziewięciu miastach powstanie pięć nowych stadionów i zmodernizowanych zostanie pięć już istniejących. W tej chwili wszystkie budowy są rozgrzebane nie tyle ze względu na brak środków, których w dynamicznie rozwijającej się gospodarczo RPA raczej nie brakuje, ale na niedobór wykwalifikowanej siły roboczej. W dodatku w Kapsztadzie budowę nowego stadionu utrudnia częsty brak prądu.
I stanie się, jak chcą autorzy Strategii Lizbońskiej - że do 2010 r. co drugi obywatel Unii po sześćdziesiątce będzie czynny zawodowo. Albo - jak w bajce - iż to, że coraz ich więcej i urodzili się za wcześnie, nie będzie już winą ani zagrożeniem, lecz spełnieniem odwiecznych życzeń, które ludzie przekazują sobie na święta i urodziny: długiego życia w zdrowiu i dostatku. Może tego doczekają.
W przygotowaniu porozumienia znaczącą rolę odegrał Aleksander Lednicki, ongiś poseł do rosyjskiej pierwszej Dumy Państwowej, wybitny działacz partii Konstytucyjnych Demokratów, znany adwokat. W jego moskiewskim salonie bywała śmietanka przedrewolucyjnej Rosji. Po obaleniu caratu został przewodniczącym Komisji Likwidacyjnej do spraw Królestwa Polskiego. Był ostro atakowany przez endecję. Wrócił do Polski w październiku 1918 r. Mimo starań, nie odegrał już istotnej roli politycznej.
Adam po pobycie w Nowym Jorku nie mógł już w Krośnie złapać oddechu, postanowił zbudować dom pod Krakowem. Biura Nowego Stylu przeniesiono do Krakowa. Produkcję nadzorował w Krośnie Jerzy.
Potem była wpadka. Adam szukał do nowego domu parkietu. Zrodził się pomysł, by produkować klepkę. W Bieszczadach kupili nieruchomości po upadłej fabryce płyt wiórowych i ruszyli do Finlandii po maszyny. Na tej klepce bracia mocno się poślizgnęli.
