Demokracja jest techniką życia politycznego, i to - jak powiedzieliśmy - techniką dobrą, jest sensownym systemem politycznym. Może jednak poszerzać swój zakres, mając nawet roszczenia teokratyczne, tzn. może aspirować do tego, by być instancją najwyższą, która decyduje o dobru i złu. Wtedy staje się ideologią. Jeżeli jednak dochodzi do sytuacji, że demokracja dostaje uprawnienia, by o fundamentalnych wartościach etycznych decydować przez głosowanie, to taki relatywizm spotyka się z krytyką Kościoła.
Rozumiem, że można, a nawet trzeba piętnować wszelkie formy nawracania pod przymusem. Rozumiem, że można, a nawet trzeba piętnować wszelki ton agresji i pogardy w stosunku do innych wyznań. Ale nie rozumiem, jak można w imię ekumenizmu wysuwać roszczenia do tworzenia w Europie stref monopolistycznych wpływów religijnych.
Czyli to "nie lękajcie się" ma również wymiar przemiany społeczeństwa?
Tak, jest wezwaniem do stałej pomocy ubogim i cierpiącym, do budowania życia społecznego, w którym jest więcej sprawiedliwości, do promowania kultury, w której jest więcej piękna i miłości. Jest to wezwanie dla całego świata, ale w szczególny sposób odnosi się do społeczności wierzących, do Kościoła. Papież stale wzywa Kościół do odnowy i zapowiada "nową wiosnę Kościoła".
