– To chodźmy do pokoju – zdecydowała LaTonya. – Opłuczemy się w łazience.
Zmyli piasek z nóg pod kranem przy basenie i pobiegli do hotelu. Antek złapał jeszcze ręcznik, który nie był mu już potrzebny. Sól morska i zimna woda sprawiły, że slipy były tylko delikatnie wybrzuszone.
Heniek postawił na stole telewizor. Kofi Annan spokojnie, a zarazem stanowczo, ale tylko trochę stanowczo, żeby nie urazić Rosji i Chin, żądał od rządu Sudanu zaprzestania masowych mordów w Darfurze.
– No i czego ta Zośka chce? – Heniek spojrzał pytająco na brata.
– Chodzi o to, że w Darfurze mordują Murzynów i nikt się temu nie sprzeciwia. Ten Murzyn to sekretarz generalny ONZ, Kofi Annan.
– Jeszcze jedno piwo – zawołał do pani Hani, obsługującej klienta w drugim końcu baru.
– Nie możesz, gnoju, grzeczniej? – odezwał się gość siedzący kilka stołków dalej.
Antek zmierzył go wzrokiem, jakiś nowy, nigdy go tu nie widział. Wcześniej ciągle zagadywał do pani Hani i najwyraźniej nie podobały mu się konfidencjonalne szepty między nią a Antkiem.
Rozległa się burza oklasków i okrzyki: Tony! Tony! Tony!
Przewodniczący w pierwszej chwili chciał skierować wniosek do komisji spraw zagranicznych, ale po krótkiej naradzie z członkami prezydium podszedł do mikrofonu i powiedział, że całkowicie się solidaryzuje z przewodniczącą delegacji Florydy i w imieniu prezydium konferencji udziela wnioskowi pełnego poparcia. LaTonya oficjalnie powitała Tony'ego Kozlowskiego w gronie delegatów na konferencję paryską.
Antek zbaraniał i nie bardzo wiedział, co o tym wszystkim myśleć. Pierwszy pogratulował mu Paterson, potem inni koledzy z delegacji brooklińskiej.
– Kaśka, może byśmy poszli na kolację?
– Bardzo chętnie, ale nie dzisiaj. Idę z Robertem na koktajl w konsulacie Republiki Południowej Afryki, strasznie z nimi trudna sprawa, nie chcą się zgodzić na darmową dystrybucję leków na HIV i AIDS.
– Co? Na darmową? – Antek popatrzył z niedowierzaniem, za darmo to przecież każdy weźmie.
– Ach, o to ci chodzi, nie, jestem Polakiem!
– Cooo? – Duże oczy LaTonyi zrobiły się jeszcze większe. – Urodziłam się w Chicago, widziałam wielu Polaków, ale czarnego... nie, to niemożliwe...
– Niemożliwe? No to się przyjrzyj, siedzi przed tobą Polak – Antoni Kozłowski. Jestem Murzynem czy nie?
– Jesteś, Tony, oczywiście, że jesteś!
– Czego? – Antek zaczął żałować, że nie został z Indianami.
– Krów morskich. To takie spokojne, nikomu niewadzące, roślinożerne zwierzęta, które władze Miami chcą wytrzebić, bo rzekomo stanowią zagrożenie dla motorówek. A wszystko dlatego, że to duże zwierzę, różne tam małe morskie fretki, szopy czy wiewiórki nikomu nie przeszkadzają, ale krowa morska dlatego że duża to zaraz wróg! Typowe myślenie naszego establishmentu – zażywna blondyna była silnie wzburzona.
Członkowie ścisłego zarządu fundacji pożegnali się i odłożyli słuchawki.
Antek jeszcze raz przejrzał się w lśniącym blacie biurka. Poprawił chusteczkę w kieszonce i strzepnął jakiś pyłek z klapy. Cholera! To znaczy jestem milioner! – Uśmiechnął się i wstał zza biurka. Można by się napić, w końcu jest okazja. Rozejrzał się po gabinecie. Barku chyba nie ma, to błąd. Trzeba będzie powiedzieć Johnowi, żeby zainstalowali. Otworzył drzwi i wszedł do sekretarek. Doris wisiała na telefonie z boyfriendem, a Byonce malowała paznokcie.
Przedstawili się: inspektor Jesse Paterson i protokolantka Sue Minh. Zażądali listy płac i zgłoszeń podatkowych firmy, żeby sprawdzić liczbę stałych pracowników.
– W porządku. – Inspektor Paterson przejechał grubym paluchem po liście pracowników. – Dziesięć osób?
– Tak jest – potwierdził skwapliwie pan Skrzek.
