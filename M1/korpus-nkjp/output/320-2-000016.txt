W depresjach organicznych chory często czuje się zagubiony, bezradny, opuszczony i samotny. Poczucie, że jest otoczony opieką, serdecznością, że w trudnej sytuacji znajdzie oparcie, przywraca mu pewność siebie, a tym samym zmniejsza przygnębienie. Rozmowy z chorym umożliwiają mu wypowiedzenie się na temat swych obaw, urazów, negatywnych nastawień uczuciowych. Dzięki nim zmniejsza się u chorego zaleganie afektu, rozładowują się utrwalone stereotypy uczuciowe, obiektywniej widzi swoją sytuację.
