Rocznica jest upamiętnieniem przybycia do Polski w 1919 roku, wraz z armią gen. Józefa Hallera, pierwszej polskiej baterii przeciwlotniczej. Obchody rozpoczną się sesją popularnonaukową, później odbędzie się uroczysty capstrzyk z apelem poległych. Sobotnie uroczystości rozpocznie msza św., a następnie zbiórka pododdziałów na leszczyńskim Rynku. Całą imprezę zakończy koncert Orkiestry Koncertowej Wojska Polskiego.
