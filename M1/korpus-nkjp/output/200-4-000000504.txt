– Jak wyglądał?
– Ja… ja nie wiem. Rozmawiałam z nim przez telefon.
– O co pytał?
– Właściwie to o nic… – Recepcjonistka umilkła na moment. – Chciał tylko wiedzieć, czy pan tu mieszka.
– I powiedziała mu pani – skwitował Anders.
– Oczywiście – w głosie recepcjonistki zabrzmiało zdumienie. – Przepraszam, ale nie widziałam powodu…
– Jasne! – przerwał Anders. – Dziękuję pani. – Odłożył słuchawkę.
Ruszyła na północ.
Miała czas. Dużo czasu. Doskonale wiedziała, że pozostanie w Ciężkich Górach już na zawsze. Próbowała raz uciec; nie udało się. Teraz mogła chodzić, szukając czegokolwiek – choćby zwidów bredzącego w malignie Dartańczyka.
Tym bardziej, że jeśli nie były zwidami…
A wreszcie – czy to, czemu poświęciła życie, było normalnym zajęciem? Mordowanie sępów…
Spojrzała w niebo, oceniając, kiedy znów zacznie padać.
Obudziła się, spocona mimo zimna. Usiadła, obejmując dłońmi ramiona.
– Karenira…
Po raz pierwszy wypowiedział jej imię.
Kiedyś nie lubiła tego człowieka. Prawie nienawidziła. Ciężkie Góry nie były miejscem dla Dartańczyka. On jednak sądził inaczej. I dowiódł słuszności swych racji, w ciągu paru lat wyrastając na znanego przewodnika po najbardziej niebezpiecznych rejonach Ciężkich Gór.
– Przy telefonie – potwierdził.
– Mąż Joanny Aleksandry Gradowskiej? – upewnił się rozmówca.
– Tak.
Ukłucie niepokoju spowodowało, że przebiegł go dreszcz. Nikt nie zaczyna tak rozmowy, tak urzędowo, chyba… chyba że ma do przekazania oficjalną wiadomość. Nieprzyjemną oficjalną wiadomość…
W słuchawce zaległa długa cisza.
– Słucham… – Piotr zacisnął dłoń na aparacie. Dopadły go naprawdę paskudne przeczucia.
– Oni się douczą. Potrafią już tyle, żeby dalej ćwiczyć. Nawet bez ciebie, pani.
To akurat było zgodne z prawdą. Wytrwałe ćwiczenia rzeczywiście mogły przemienić tych żółtodziobów w zupełnie niezłych strzelców. Lecz wątpiła, by ktoś w Badorze poważnie myślał o dalszym szkoleniu.
Ognisko zgasło. Rozmawiali dalej w ciemnościach – wprawdzie nie tak głębokich jak zwykle w Grombelardzie, bo dzień był bardzo pogodny.
Zmarszczyła szerokie brwi; pytanie było nieoczekiwane. Wzruszyła ramionami.
– No… nie wiem, naprawdę – powiedziała. – Czy chodzi o eliksir młodości? W takim razie zaufaj mi koniecznie. Nie uronię ani kropli, bo pochłonę go razem z flakonem.
Słaby śmiech rozbrzmiał krótko, urywanie.
– Czujesz się stara, Łowczyni?
– Jak te skały.
Przez chwilę milczeli.
