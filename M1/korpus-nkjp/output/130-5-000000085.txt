Prezydent walczącej o niepodległość Czeczenii Asłan Maschadow potępił terroryzm i ponownie zadeklarował bezwarunkową gotowość do negocjacji z Kremlem, by znaleźć polityczne rozwiązanie konfliktu. Deklaracja ta, zamieszczona wczoraj na stronie internetowej czeczeńskich separatystów, została ogłoszona po niedzielnym wystąpieniu rosyjskiego prezydenta Władimira Putina. Wykluczył on możliwość negocjowania z Maschadowem.
