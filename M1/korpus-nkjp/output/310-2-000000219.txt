W tym samym czasie ktoś z budujących sobie w ruinach mieszkanie, rozbijając piec, znalazł w nim parę milionów carskich rubli w banknotach. Naturalnie pieniądze te nie miały żadnej wartości.
Zdenerwowana grupa kolegów czekała na Henia w "Lajkoniku". Wreszcie po jakichś dwu godzinach zjawił się z kieszeniami pełnymi banknotów. Po chwili zaczął rozdawać po kolei miliony carskich rubli.
"Witając pana Chestertona, nie mogę powiedzieć, że jest on największym przyjacielem Polski, gdyż największym jej przyjacielem jest sam Pan Bóg".
Chesterton w swych wydanych w Anglii wspomnieniach z wizyty w naszym kraju cytuje tę mowę i zamyka ją komentarzem, zapytując:
"Ciekaw jestem, czy w całym Brytyjskim Imperium znalazłby się choć jeden pułkownik kawalerii, który byłby zdolny zabłysnąć taką inteligencją i zdobyć się na takie przemówienie?".
Dawniej, przed wojną, w Aninie (gmina Wawer) miałem telefon z automatem i nakręcałem sobie numer warszawski bezpośrednio, natychmiast uzyskując połączenie. Dziś, mieszkając oficjalnie w obrębie m.st. Warszawy, łączę się telefonicznie przez centralę poczty w Aninie, podając pożądany numer, co przy najlepszych nawet chęciach telefonistki trwać nieraz musi do dziesięciu minut. A czasem w ogóle nikt się nie może dodzwonić do mnie ani ja do nikogo. Wiadomo... stolica!
Nie mniej charakterystyczny był spór akademicki o istnienie Boga osobowego. Kiedy uzbrojony w doświadczenie i świetny w dialektyce przeciwnik nie dawał się przekonać, Fiszer po dwudziestominutowej dyskusji oświadcza, że za chwilę da argument miażdżący i najbardziej przekonywający, argument nie do odparcia, że Bóg osobowy nie istnieje. Kiedy wszyscy zamarli z ciekawości, zagrzmiał swym basem:
- No więc daję wam na to słowo honoru!
