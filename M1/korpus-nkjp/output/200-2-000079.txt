- Znowu jakiemuś skurwysynowi było bliżej do domu.
I kolejarz poszedł dalej szukać tego zerwanego hamulca i pewnie go znalazł, bo po kilku minutach ruszyliśmy. Wtedy odnalazłem papierosy, a Kostek siedział jak szara mumia, patrzył w okno i wkrótce zaczęły z niego wypadać słowa jak drobne kamyki, jak trociny z lalki.
- I tak dobrze, że to na mnie nie padło.
- Dlaczego?
- A chciałbyś mnie nieść?
Zaśmialiśmy się wszyscy trzej. Gąsior zaraz złapał się za nos, a nasz chichot zamarł, bo jakoś nie pasował do absolutnej ciszy lasu. Kostek stał parę kroków od nas i patrzył na mapę. Wetknął ją za pazuchę, zdjął plecak i powiedział:
- Poczekajcie. Zaraz wrócę.
- Wiemy. Chcemy tam przenocować, a rano dalej.
- Gdzie dalej? Dalej jest granica.
- No właśnie. My za granicę. Zjednoczona Europa...
- Zamknij się, Kostek. Wie pan, chcemy górami aż pod Gardlicę...
Stanowczo mi nie szło. Sierżant popatrzył na mnie jak na idiotę.
- Będę musiał poprosić panów o dokumenty. I, przykro mi, ale plecaki też chciałbym obejrzeć. Tu jest strefa przygraniczna, sami rozumiecie.
- Ale nie ty go będziesz zatrzymywał. Spierdalaj stąd. Pod okno.
Mówił wolno, całkiem dobrotliwie, a właściwie to mógł żartować. Kostek nie ruszył się z miejsca, więc wziął go za klapy, okręcił swe wielkie ciało i posłał sukienny tłumok przez pokój. Wasyl ledwo uskoczył, piec zakolebał się od uderzenia. Kostek Górka pierdolnął o ścianę i osunął się na jedno kolano.
- Kto ma dzisiaj coś do ruskich?
- My, Ukraince.
- To już nie do Lachów?
- U nas niet Lachów.
- A ruskie są? No to schowaj tego kosmicznego gana. Schowaj. Może się przydać.
Oni byli w kosmosie, to może zadziała.
Mołojec spojrzał nieprzychylnie, ale Kostek nie dał mu szansy i poszedł dalej.
Wiedziałem, że oni tam w schronisku nie mogą nas w żaden sposób ochronić, nawet gdyby chcieli. Cała ta banda nas widziała, wszystkich pięciu. To tylko kwestia paru godzin, może świtu, może południa. I Gąsior to wiedział, i Bandurko. I byłem im wdzięczny, że nic nie mówią, tylko robią to, co można w tej sytuacji zrobić: spierdalać, spierdalać, zanim cię złapią. Zwierzęcy odruch, więc pewnie sensowny.
A potem wszystko się wyjaśniło.
- Straż Graniczna. Proszę się zatrzymać.
- Przecież stoimy - odpowiedział Kostek.
Facet był w mundurze, sam, miał pagony sierżanta. Wybielona światłem twarz nie miała żadnego wyrazu.
- Dokąd się panowie wybierają?
- W góry. - Głos Kostka był wyzywający.
- Góry są wszędzie dookoła. Chciałbym wiedzieć, dokąd konkretnie.
- Pomóż mi, muszę wyjść - powiedział.
Wyplątał się z okryć, wsparł na moim ramieniu i wyszliśmy. Na progu zwymiotował wszystko, co zjadł. Z powrotem niemal go niosłem.
- Grzane piwo - wymamrotał. - Napiłbym się grzanego piwa. Jezu, jakbym się napił.
- Nie przynieśliśmy piwa, Gąsior. I tak ledwo doszliśmy. Chcesz kawy? Z wódką?
