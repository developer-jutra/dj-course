Zmienia się ton, jakim do siebie mówimy. To zwiastun porozumienia.
Zaraz zaczyna się rozmowa, w której rozumiemy się jak nikt z nikim, gadamy jak najęci, śmiejemy się, także z samych siebie, trzeba opowiedzieć sobie o tym, co działo się podczas tego duchowego rozstania, czujemy się, jakbyśmy spotkali się po długiej podróży.
Tak więc jest ogromna różnica w małżeńskiej zazdrości. Kobieta nie ma bowiem największego i najgłębszego męskiego problemu, straszliwej niepewności, jaka dręczy mężczyznę: Czy to naprawdę jest moje dziecko? Oczywiście to się zmienia, nie ma już tak wielkiej wagi jak kiedyś, ale w wielu pokutuje jeszcze zazdrość o geny, jak dawniej o błonę dziewiczą, o to, kto był pierwszy.
Podniosła głowę. Wyprostowała plecy. Odwróciła się i zaczęła szybko iść w moją stronę. Stałam jak zahipnotyzowana, pewnie chciałam zrobić się przezroczysta, ale zauważyła mnie, wzięła za rękę i powiedziała, nie wiedziałam, czy do siebie, czy do mnie, odezwała się z wielką mocą, jednym jedynym słowem: NIGDY.
Wiecie, kiedy się odzywa? Po krótkiej drzemce, jak poczuł głód, wtedy mówi, że chyba trzeba by coś przekąsić! Jest wesolutki, chętny do spędzania czasu przy kolacji. Chodź do kuchni, zrobimy sobie coś dobrego, kupiłem to hiszpańskie wino, które lubisz, wypijemy po kieliszku. Jest szczęśliwy, zauważa moją nową fryzurę. Bluzkę chwali, czy to coś nowego, nie widziałem jej na tobie, świetny kolor!
Młody, bo ledwie dwudziestoletni francuski tłumacz Jacques Benoist Mechin nie mógł poradzić sobie z przełożeniem tego fragmentu, ponieważ po francusku kobieta mówi: Je veux bien, co brzmi słabiej niż Je veux, żeby więc wzmocnić wymowę tekstu, młody tłumacz dodał na samym końcu OUI. TAK.
Ich oczy spotykają się. On ma ochotę ją uderzyć, niekiedy zabić.
W jej oczach wiszą łzy, jak krople deszczu na liściach, zaraz spadną.
Jego oczy ciskają się wściekle po jej twarzy, po ścianach. Siłowanie się wzrokiem. Zaczyna padać deszcz łez. Ulewny. Od dawna się zbierało. W mężczyźnie narasta napięcie. Burza. Wyładowanie.
Siłowanie się, szarpanie. Ona nie puszcza. On jej wyrywa. Krzyki.
