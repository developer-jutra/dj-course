7 lipca 2000 roku w Sopocie odbędzie się uroczysta inauguracja działalności stacji muzycznej MTV Polska. Z tej okazji na sopockim molo zorganizowany zostanie koncert z udziałem wielu znanych wykonawców. Na imprezie w roli gwiazdy wystąpi zespół Moloko, prezentujący materiał z wydanej niedawno płyty "Things to Make and Do", a innym gościem zagranicznym będzie Praga Khan.
