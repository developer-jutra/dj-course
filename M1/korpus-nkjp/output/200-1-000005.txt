Wyjechało ją z Polski, wróciło. Do spożywczaków oklejonych pijakami jak gówno muchami, do schizomatki. Nie wróci. Została z tłuczkiem – kością chuja i japońską skorupą. To był jej łup, błysk marzenia wabi – gliniany Graal. Mogła sobie w nim utłuc rokokowym samojebem dziecko z krwi, spermy i chromosomów śliny. Albo ubić faceta z wiecznie zadartym ornamencikiem w rozporku.
Statek powoli, lekko drżąc, wypływał w pastelową przestrzeń. Głosy pasażerów, leniwie przechadzających się po pokładzie, były stłumione, dochodziły do Heleny jak przez ścianę. W miarę oddalania się od lądu odczuwała coraz większy spokój i – co było dla niej kompletnie niezrozumiałe – jakąś wewnętrzną czystość, stan szczególnej łaski.
Przypłynęły do niej słowa ulubionej piosenki, zaczęła je cicho nucić:
Dla Jerzego nie było to żadną pociechą, odwrócił się i szybko wyszedł z kawiarni.
Kiedy wieczorem po raz kolejny przegryzał całą historię, oprócz żalu i rozczarowania odkrył w sobie także uczucie ulgi. Powoli powracał rozsądek. Może otrzeźwił go ten ironiczny błysk w oku Zelmana... „Wiem, co pan czuje...” Dobre sobie, co ten nawiedzony bluesowo grubas mógł wiedzieć o meandrach jego serca? To nie była szczera empatia, w tym z pozoru sympatycznym odruchu współczucia ukrywała się jawna drwina.
Tyle się naczytała o przypadkowych spotkaniach, które w naturalny sposób rodzą bliskość. To niezrozumiałe, intymność płynąca z obcości. Coś musi przecież mocno łączyć. Nie wystarczy wspólna podróż, dwoje ludzi przemierzających ramię w ramię kawałek przestrzeni. Jak spotkanie dwóch ziarenek piasku w wąskim przesmyku klepsydry.
Czy rzeczywiście już się kiedyś spotkali? Szczerze mówiąc, ani trochę nie wierzyła w te patetyczne pierdóły o wędrówce dusz ani o kolejnych efektownych inkarnacjach: z konika polnego w antylopę, a później, jeśli będziesz grzeczna, w buddyjskiego mnicha.
Sprawiedliwie, ukrywając wstyd faworyzowania, upychała im po kieszeniach pieniądze, słodycze, po równo męcząc troską i pouczeniami. Zawsze coś, nigdy nie zostawiała ich z pustymi rękami, jakby spotkanie z nimi domagało się zadośćuczynienia, konkretnej zapłaty. Była pierwszorzędną babcią.
Jerzy zdał obszerną relację z podróży. Opisał barwnie i dowcipnie urok miejsca, wyżywienie, męki zakwaterowania, miłą powierzchowność sąsiadów, zalety okolicy.
Jaka szkoda, że Helena nie może tego zobaczyć – pomyślał. A jeśli i ona nie znalazłaby w tym nic komicznego? Może to wszystko nie było wcale śmieszne ani tragiczne, ani nawet smutne? Grupka zgwałconych przez los i historię biedaków, którzy do końca swojego życia hodują patetyczne mity. Dwa smętne, podpite samczyki, puszące się przed stadem zdziecinniałych staruszek.
Ważył w dłoniach mały, srebrny aparacik. Zawsze czuł wobec tych urządzeń jakiś instynktowny lęk. Niechęć. Wbrew wszystkim i wszystkiemu wzbraniał się długie lata przed posiadaniem komórki, do końca nawet nie wiedząc dlaczego. Może po prostu chciał się – od coraz bardziej nachalnego świata – odciąć, nie być na okrągło dostępny. Teraz niestety będzie musiał. Cierpliwie wycisnął numer.
Znalazł w niej miejsca, dotyk, o których nie miała pojęcia. Otulona nim, podtrzymywana uściskiem nad przepaścią orgazmu, próbowała swojego nowo stworzonego ciała, nie usiłując się nim oddzielić od Kamila. Zamiast się dopasowywać, przyzwyczajać do spania na jednym boku, nastrojów i upodobań, zrastali się. Razem medytowali, jedli to samo, oglądali to samo. Nie rozstawali się od dwóch miesięcy. Dopiero dzisiaj w trędowatej kaplicy rozdzielili się na kata i ofiarę. To nie była już zabawa w odpychanie – przyciąganie, ale gwałt.
