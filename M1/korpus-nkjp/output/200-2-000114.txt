- Na co czekacie? - krzyknął. - Jazda! Za pięć minut piłka ma być z powrotem!
Joniec i Miksa spojrzeli po sobie, obcierając oczy. - Już... Włazić natychmiast i nie wracać bez piłki. Chłopcy wahali się. Czarny, wilgotny otwór jamy przerażał ich.
- Już! Tchórze! - pchnął ich Gola.
- Daj spokój - wtrącił się Batura. - Bez lamp i tak nic nie znajdą.
Karlik oddychał ciężko. Przymknął oczy i szarpał róg koca. Powiedzieć im?! Zbyt drogo zapłacił za odkrycie tej tajemnicy, żeby owoce tego miał zbierać kto inny. I to kto? Batura! Ten pyszałek Batura.
Nie, sami muszą doprowadzić tę akcję do końca. Zresztą Batura mógłby popsuć. Tak, na pewno popsułby.
- Nie mogę ci powiedzieć - zachrypiał. Batura zerwał się z łóżka.
Wizytator pokręcił surowo głową.
Zajączkowski urywanym ze zdenerwowania głosem opowiedział o trudnych warunkach pracy, o wypadku Sądeja, o nieprzybyciu nowej siły.
Tymczasem do sieni wsadził głowę Kropa i dzwonił natarczywie.
Wizytator przeprosił kierownika i udał się z powrotem do klasy szóstej.
- Dla pewności posypmy z wierzchu ziemią, wtedy nie zauważy - powiedział Karlik.
Pomysł przyjęto z uznaniem. Nawapnioną powierzchnię "ocukrzyli" pyłem zdrapanym ze zniszczonej polepy chałupy (s. 313).
- Ale zasadzka! - krzyknął uradowany Wiktor. - Jak ciocię kocham, nic nie widać. Wdepnie jak złoto!
- I jeszcze odciski stopy weźmiemy - przypomniał Karlik.
Ale to zaraz przeszło. Tylko krew pulsowała mu w skroniach i serce waliło jak młot. Zacisnął zęby.
- Kryza, właź! - szepnął i podsadził chłopca, który, choć drżał jak osika, posłusznie wdrapał się do niecki.
Batura wciągnął się na rękach za nim. Związane ciała poruszyły się słabo. Zobaczył spieczone gorączką, z trudem chwytające powietrze usta i półprzytomne, błyszczące, przymrużone od światła oczy.
- Cii... bo chłopak zgłupieje do szczętu. Nie widzicie, jak się patrzy? Dziecko się zrobiło nerwowe po tych przejściach. Trza mu spokoju. Idźcie już z Bogiem, sąsiedzi kochani. Bóg zapłać za odwiedziny. Jeszcze ma sierota opiekunów - odgradzał ludzi od Wiktora, odpychając ich pomału, ale stanowczo ku drzwiom.
- To Malinowski cię kablem okładał! Potwór! - krzyknął jeszcze od progu podniecony Skórka (s. 140).
- Proszę pana, a pan jakiego przedmiotu będzie nas uczył?
- Ja? - zdziwił się Nowy. - Żadnego.
- To pan będzie tylko drużynę prowadził? - Drużynę? Co wam wpadło do głowy?
Chłopcy patrzyli po sobie trochę z ulgą, a trochę z niepokojem.
- To panu w Komitecie nic nie mówili? - wykrztusił Batura:
- Przez okno! - krzyknął Gola.
Cisnął zawinięty drut pod łóżko i schwyciwszy znalezione przewody rzucił się do okna. Wiktor szarpnął zasuwkę. Chwilę później biegli już przez ogród.
- Stój, matka! - syknął Wiktor.
Rzeczywiście Stopina rozwieszała w ogrodzie bieliznę. Odwrót był przecięty. Cofnęli się z powrotem pod okno, gdzie krzaki gęstego bzu dawały im schronienie.
Batura przygryzł wargi.
- Mam pilną sprawę, muszę się z nim koniecznie widzieć. Żałował, że to powiedział. Osuch przeszył go nieprzyjemnym, badawczym spojrzeniem.
- Idź! Idź do domu, kowaliku! - zachrypiał. - Nic tu po tobie, ty dla naszego Wicia nie kolega! No, idź (s. 143)!
Batura poczerwieniał z upokorzenia i gniewu. Wykręcił się na pięcie i wybiegł na dwór z rozpaloną głową.
- Może to nie jest czapka Stopy? - powiedział (s. 113).
Zajączkowski w milczeniu pokazał na daszek, gdzie wyskrobane były jakieś znaki. Stelmach przesunął okulary na czoło i, wodząc nosem po daszku, odczytał na głos:
- Wiktor Stopa - CWKS Warszawa.
- I to wszystko, co pan odnalazł? - zapytał Stelmach. - Wszystko.
- Co? - zdumiał się. - Odpisujesz rachunki? Przecież dzisiaj nie będzie lekcji arytmetyki. - Spodziewał się raczej wszystkiego niż zadania o szynce.
Joniec milczał zawstydzony. Czuł na sobie ciężkie spojrzenia całej klasy.
- No, powiedz, po co odpisywałeś to zadanie? - nalegał kierownik, ale na próżno. Joniec milczał jak grób.
Kierownik spojrzał na niego zaskoczony.
- To pan nam powiedz, co pan robił do tej pory w klasie. Sądej zdziwił się.
- Jak to "co"?... Uczyłem. Nauczyciele wymienili spojrzenia.
- A... a co się stało? - zapytał Sądej.
- Nic... nic... ma pan zdrowe nerwy, kolego... - Nie rozumiem.
- Zaraz... Koledzy pozwolą na górę.
