Małgorzata Supronowicz, właścicielka syberiana, jest lekarzem weterynarii. Mieszka pod Warszawą, a w swoim pięciohektarowym gospodarstwie, oprócz dwudziestu psów, hoduje także konie i kozy. Zwycięskiego syberiana sprowadziła miesiąc temu ze Stanów Zjednoczonych. Zdaniem Zbigniewa Ostrowskiego, prezesa łódzkiego oddziału Związku Kynologicznego, ten pies to prawie wzorzec rasy, o nieskazitelnej wręcz budowie.
