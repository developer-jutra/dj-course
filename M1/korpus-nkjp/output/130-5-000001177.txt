Płoccy policjanci zatrzymali trzech satanistów, podejrzewanych o rytualne okaleczenie co najmniej pięciu osób. Jednego z zatrzymanych sąd aresztował pod zarzutem rozboju i uszkodzenia ciała. Policja z uwagi na prowadzone wciąż czynności operacyjne nie ujawnia szczegółów dotyczących tej sprawy. Płocka policja apeluje o zgłaszanie się ewentualnych innych ofiar działalności sekty satanistycznej z terenu Płocka i okolic.
