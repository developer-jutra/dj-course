Gdy przychodzą ból i cierpienie, nieodłącznie przecież związane z życiem, często jedyne schronienie i ukojenie daje wymiar duchowy – owo inne spojrzenie, inna perspektywa, zdolna nadać nowy sens temu, co się wydarza i co się wydarzyło kiedyś.
Z duchowością przestajemy częściej, niż się nam wydaje. Warto więc uwrażliwiać się na jej dostrzeganie w sobie, w innych, w tym, co się nam przytrafia.
Ktoś, kto stracił bezpowrotnie słuch w jednym uchu, może o sobie powiedzieć z uśmiechem, że jest najlepiej słyszącym na jedno ucho, lub uznać, że jego życie zostało złamane, i cierpieć z powodu straconych szans.
Psychologia buddyjska stwierdza, że podstawową przyczyną ludzkich cierpień są nasze pragnienia i oczekiwania, a właściwie przywiązanie do nich, do wyobrażeń, jakie się z nimi wiążą, bo wtedy rozczarowania są nieuniknione.
Następną przyczyną zwiększania cierpienia jest bunt, opór, wywołujący żal i rozgoryczenie – dlaczego mnie się to zdarzyło? Wszystko to zwiększa ból i koncentruje uwagę na stracie, na tym, czego już nie możemy zmienić. Zasklepiamy się w pozycji skrzywdzonego, dotkniętego nieszczęściem.
Jest naturalne, że staramy się unikać bólu i cierpienia. Jest też faktem, że mamy wpływ na rozmiar ich doznawania, jeżeli już się zdarzą, choć nie zawsze zdajemy sobie z tego sprawę.
Nie zawsze mamy możliwość dokonania takiego eksperymentu w całości, ale nawet ograniczenie się do gry wyobraźni i zadanie sobie pytania: co bym zrobił, gdybym miał przed sobą rok życia, a następnie zapisanie tego, co serce dyktuje, mogłoby się stać okazją do sprawdzenia, czy potrzebne są nam jakieś zmiany w bieżącym życiu.
Mogą temu posłużyć poniższe pytania:
Czy znasz jakieś osoby, które nazwałbyś autorytetami duchowymi? Albo takie, które promieniują czymś szczególnym? Co je charakteryzuje? Co Cię w nich pociąga?
Przypomnij sobie własne doświadczenia, które mógłbyś przypisać do wymiaru duchowego. Mogą to być zdarzenia, które odczytałeś jako specjalne znaki dla siebie; chwile szczególnego stanu świadomości, w którym coś się unaoczniło; momenty specjalnej radości, gdy udało Ci się przekroczyć własne ograniczenia.
I odwrotnie, zwiększanie udziału świadomości w naszym życiu (a jest to proces praktycznie bez końca) może wnosić coraz to nowe i nieoczekiwane bogactwa, co nie oznacza, że efekty przyjdą bez wysiłku i bólu.
W następnych rozdziałach spróbuję pokazać, jak na różne sposoby zwiększać świadomość własnego życia, a tymczasem zapraszam do własnej refleksji:
Co w Twoim sposobie życia wydaje Ci się największym zagrożeniem, co Cię destabilizuje, wnosi niepokój?
Spałbym mało, śniłbym więcej. Wiem, że w każdej minucie z zamkniętymi oczami tracimy 60 sekund światła.
Szedłbym, kiedy inni się zatrzymują.
Budziłbym się, kiedy inni śpią.
Gdyby Bóg podarował mi odrobinę życia, ubrałbym się prosto, rzuciłbym się ku słońcu, odkrywając nie tylko moje ciało, ale i moją duszę.
