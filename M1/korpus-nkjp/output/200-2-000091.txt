Zapukano do drzwi. Kierownik szkoły Zarychta przyszedł w swetrze i w rozdeptanych sukiennych pantoflach. Milcząco przywitał się z teściem i szorstko odprawił syna do odrabiania lekcji.
Trudno uwierzyć! Trudno uwierzyć! - odezwał się zmęczonym, chropowatym głosem, gdy drzwi zamknęły się za chłopcem. - Wyśmiałbym, jakby mi kto dwa, trzy lata temu powiedział, że coś takiego może się zdarzyć na "Anzelmie" !
