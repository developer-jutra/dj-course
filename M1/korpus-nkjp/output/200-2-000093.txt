- Trzyma. Szwagierka prowadzi z subiektem. Korbal tylko dogląda. Siedzi przeważnie w nowym sklepie na Świętego Antoniego, no i na politykę musi mieć czas. Gazety o nim piszą. W zarządzie jest.
- U chadeków?
- Nie, w Stowarzyszeniu Kupców. Chadeków rzucił, z rządem teraz idzie, z Bebe.
Szli szosą warszawską, skąpo oświetloną latarniami, wzdłuż nowego cmentarza.
A kiedy usłyszał, jak Piłsudski powiedział na radzie ministrów: "Trzeba będzie dobrać inny gabinet, ale Składkowskiego nie wezmę, bo się migdali... Ja się zresztą namyślę, ale musi bić jak stupajka!" - to przyklasnął :
- Dobre!
I pogroził drańskiemu szpakowi, co go z brzózki przedrzeźniał :
- Ty, Stupajka!
- No jak, Weruś? Spodobało się?
- Zmęczyłam się, wiesz, to już nie dla mnie...
- Co to znaczy "już?" Dwadzieścia parę lat i już? Patrz, Kachna cały czas tańczy i nie jest zmęczona...
Kachna szła do nich z Leonem. Oboje byli rozgorączkowani i strasznie czymś ubawieni.
- Nóg już nie czuję... Muszę trochę odsapnąć.
- Spotkaliśmy się, towarzyszu rektorze...
Dobiszewski nie pamięta. Szczęsny przypomina: uniwersytet ludowy przy ulicy Wolność, rozmowa w kancelarii, podanie załatwione przychylnie.
- Wybaczcie, towarzyszu, rzeczywiście, zdaje mi się, żeśmy się widzieli. Tyle miałem podań i tyle młodzieży, że rozumiecie...
- Rozumiem. Kawał czasu. A ja wtedy tylko o tym marzyłem, żeby się dostać do was.
- Tymczasem uczelnia sama przyszła, co?
Zocha osunęła się na kanapę, głową na wznak. Szczęsny całował jej ramiona i szyję, i w jamkę nad obojczykiem, coraz mocniej, kąśliwiej, a gdy zamarł rozdygotany, z rąbkiem stanika w zębach, zrozumiała dlaczego.
- Ty nie wiesz? Ty się wstydzisz?!
Niech jedzie. Jak mu faszyści przyrżną, ale tak na fest! to i z głowy wyskoczą różne pakty-akty z trzema kropkami wieczności, cały miękisz poglądów. Gdyby tak zgolił romantyczną bródkę, a w sobie stwardniał i jakoś się wyprościł, to byłby może z niego człowiek.
Zeskoczył z drabki. Wyciągnął rękę.
Teraz na nas kolej...
Kamykówna wyjęła z torby czerwony proporzec, Władek nadział go na laskę i podniósł wysoko nad głową.
Ludzie, których Jaś daremnie prosił, aby się zatrzymali i zrobili dla nich miejsce - naraz sami stanęli. Jasieńczyk spojrzał, gdzie wszyscy patrzyli - za siebie, a tam biła w górę czerwień jara, ognista! Jeden jedyny proporzec i dwa transparenty, razem trzy płomyki z szumiącej dokoła zieleni.
- Widział pan?
W głosie redaktora nie było oburzenia ani zachwytu. Raczej nutka wesołości psotnej jak po dobrym kawale. Ale Potoczek pocił się wyraźnie zaniepokojony: - Jakim sposobem oni się tu dostali?
Widocznie nie był przy tym, jak Władek rozwinął swój sztandar. Nie widział przy nim Szczęsnego.
- Przecież pan ich przyprowadził.
- A coście? Ja bym komunę prowadził? !
- Mamo, a czy to dużo - dwie morgi? - Dla nas dużo.
- A może myśmy mieli więcej niż dwie morgi? Może dwie z kawałkiem?
- A kto by tam mierzył kawałki?...
Tak być musiało, chociaż Bida tego nie mówił, tak było na pewno: własne morgi w oczach im rosły z latami, i obraz Polski jak na druczku olejnym, i żrąca tęsknota za domem w Rzekuciu.
Chciał wymienić, kogo z towarzyszy wzięli, ale w porę sobie uprzytomnił, że dla tych tutaj są to puste nazwiska. W myśli tylko tę listę przebiegł zatrzymując się na najbliższych, na Weronce z Jankiem. Weronka i Janek Bajurski siedzą.
- A Madzia?
Jasieńczyk o nią zapytał. Nie zapomniał widać tamtego lata w Dojmach.
- Kładźcie się na moim posłaniu - powiedział Szczęsny ja się pójdę zabawić.
- Już cię świerzbi pieniądz, coś go dostał za nic - strofował go Mormul. - Zamiast zbierać grosz do grosza, wszystko tracisz. Dziadem byłeś, dziadem będziesz!
Nazajutrz nie mógł się dobudzić Szczęsnego.
- Nie, co mi tam pokażecie... Chodźmy.
Obeszli sad, do kępy lip i kasztanów, przez które wypaloną cegłą przeświecały szczątki murów pałacowych i biała, urągająca niebu kolumna.
- Są tu czyjeś ślady - zauważyli na rumowisku. - Po co tu chodzicie?
- Za potrzebą, panie szefie. Czasem tu się kuca.
Upływały tygodnie. Szczęsny nie wracał.
A w tym czasie rozbito już wojska wszystkich interwentów, bandy Machno na Ukrainie i kułackie powstanie Antonowa w sąsiedztwie, na prawym brzegu Wołgi. Rewolucja leżała skrwawiona i zwycięska, nabierając sił do nowej walki. To nowe czasem brzmiało z ulicy ogłuszającą, marszową piosenką: "Strzeż się, strzeż, Antanto, toć to komsomolcy jadą na budowę !"
Spotkał Brońcię z białą kózką.
Mała poskarżyła się, że koza się jej nie słucha. Mamesi kazała chodzić z kozą koło domu, ale ta ciągnie ją za sznurek w krzaki i do lasu - wszędzie. A jak do niej mówić, to bobki robi i dalej sobie idzie.
