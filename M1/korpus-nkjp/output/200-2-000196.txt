Zawahał się, jakby chciał coś dodać.
- Eee... w razie czego wie pan, gdzie mnie szukać - odwrócił się, nie podając Wilkowi ręki i odszedł w kierunku wind. Wilk odprowadzał go wzrokiem, aż ciemna sylwetka rozpłynęła się w mroku korytarza.
- Nie pasuje? - wyczuł nutkę niepokoju w głosie Anki.
Dlaczego tak jej zależało? Nie spodziewał się wiele po imprezie, ale jej zachowanie intrygowało go coraz bardziej. Nie dowie się niczego, ani od imprezowiczów, ani od niej, jeżeli nie pójdzie.
- Nie, ale jakoś się zorganizuję. Wiesz, jak trafić do Trawińskiego?
- Oczywiście.
- Przyjechać po ciebie?
Wilk patrzył zafascynowany. Wysunięta ręka Kołodzieja wyrwała go z zauroczenia. Przywitali się krótkim, zdecydowanym uściskiem dłoni.
- Wszyscy o panu mówią, ale nikt pana nie widział, więc zwątpiliśmy w pana istnienie. - Oczy bankiera wyrażały życzliwość i zaciekawienie. - Nie wierzyłem, że Ance uda się oderwać pana od tropienia przestępców. Mam nadzieję, że dobrze będzie się pan z nami bawił.
Mówiła to prawie bez emocji, jakby czerpiąc ukojenie z faktu, że Karol nie był jedyną ofiarą Cytadeli.
- Domyśla się pani, dlaczego mąż zdecydował się wracać do domu przez Cytadelę?
- Nie wracał do domu.
- A dokąd szedł?
- Do jednej ze swoich dziwek. Zawsze miał ich trzy lub cztery.
Wilk nie zadawał już pytań, ale ona wcale ich nie potrzebowała.
Wilk zastanowił się chwilę, po czym z lekkim drżeniem w sercu zadał najważniejsze pytanie.
- Czy Wojtek był biseksualny?
- Nie.
- Jest pan pewien?
- Tak. Ja jestem biseksualny. Wojtek nie był.
- Mówi panu coś nazwisko Barzanek?
- Wiem od Kasi, że jest podejrzany o zabójstwo Wojtka.
- Nigdy wcześniej pan się z nim nie spotkał?
Przedstawił się Wilkowi krótko, konkretnie:
- Grzegorczyk.
Usiadł, nie podając ręki.
- Niewiele wiem o dyrektorze Smykale - zaczął niepytany. - Widywaliśmy się tylko w pracy, a tu prowadzenie życia towarzyskiego jest zakazane - teatralnie rozłożył ręce.
- Lubi pan swoją pracę? - spróbował optymistycznie Wilk.
- Bardzo lubię - padła natychmiastowa odpowiedź. - Zapewnia mi samorealizację i rozwój.
