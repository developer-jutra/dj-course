I co - uśmiechnął się - trzy sekundy smaku? Ale jakiego smaku! Najpierw zaczęto je robić w klasztorach, i tak się przyjęło, ty też, weź, proszę - łypał oczkami na Piotra, który podszedł nieśmiało, przygarbiony, i chwycił jeden cukierek, mrucząc coś pod nosem.
Więc stryj wciąż nieźle prosperował. Był prawie piętnaście lat starszy od ojca i traktował go nieco protekcjonalnie; wciąż wydawało mu się, że jest mieszkańcem stolicy imperium, a Lwów, w którym osiadła rodzina jego brata, to jakieś prowincjonalne miasto; kiedy przeprowadzili się do Warszawy, mówił to samo o Warszawie. Nie, że prowincja, ale że stolica sezonowego państewka.
A potem całą siłą woli oderwała się od posągu i ruszyła dalej nawą, popatrując z perspektywy na białą piramidę, coraz ciemniejszą.
Ooo, dopytywali się, dopytywali. Matka, szczególnie matka - czy ci coś nie zaszkodziło, czy, chodź no tutaj, co, okres? Nie? A spóźnia się może? Za gorąco ci w tym ubraniu, zawsze powtarzam, co to za pomysły, w taki upał. To o co chodzi?
Kaspar Furt był jednym z nich.
Kaspar Furt wcale o tym nie wiedział.
Kaspar Furt uważał się za skromnego człeczynę, który do końca życia będzie spełniał swą służbę w farze Świętego Michała.
Kaspar Furt był jednak ciekawski. I dlatego Pan uczynił go jednym z siedemdziesięciu filarów. A imię jego było Przekora.
I wszyscy śmiali się z podwójnego obowiązku, względem dramatyzującej Jasi i bagatelizującej mamy, co zresztą pani Sierczyńska skwapliwie wykorzystywała, bo człowiek wyczerpany wymuszonym śmiechem zgodzi się na najnudniejszy wykład, byleby tylko mógł chwilę wypocząć od uchachania.
I płynął nad stołem aromat trawionej włoszczyzny, wywaru miętowego i konfitur, a rozmowy kleiły się i rozklejały w najbardziej uroczy, rozleniwiony i bezmięsny sposób.
Cóż jeszcze mogliśmy zrobić? Kupiliśmy sobie granity. Uznaliśmy, że stać nas tylko na jeden kubeczek, ale że Liza chciała mandarynkową, a ja cytrynową, to poprosiliśmy o dwie połówki osobno, a pani przy automacie popatrzyła na nas wyrozumiale i nalała nam prawie do pełna.
