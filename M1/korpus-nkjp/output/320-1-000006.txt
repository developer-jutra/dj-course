I to, co najważniejsze: jak wielkie spustoszenie dokonuje fakt pozostawania bez pracy w stosunku do jego psychiki, do otoczenia? Czy i jeżeli tak, to jakim zmianom ulega jego wartościowanie relacji do siebie, społeczeństwa, do Boga?
Wydaje się, że powrót do pracy jest swoistym lekarstwem. Czy jednak tak jest i czy podjęcie zatrudnienia przywróci wewnętrzny spokój? Czy jest w stanie dokonać tego bezrobotny sam?
Pracownicy socjalni ośrodków pomocy społecznej jednoznacznie wskazują na konieczność pomocy materialnej i rzeczowej w przypadku długotrwale pozostających bez pracy i w rodzinach, gdzie ma miejsce kumulacja bezrobocia; w rodzinach, gdzie do „starej biedy” dołączyła nowa – brak pracy. Jednocześnie są zgodni, że należy propagować i uczyć metod poszukiwania pracy, usprawnić pośrednictwo pracy, rozpowszechnić kursy dokształcania i przekwalifikowania; zachęcić do uruchamiania własnej działalności gospodarczej.
