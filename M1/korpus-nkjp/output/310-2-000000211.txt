Józef Rurawski tytułuje swoją recenzję w "Nowych Książkach": "Fenomen Nurowskiej, czyli kłopot z bogactwem".
Moim zdaniem Nurowska, dobra przecież autorka, a w kilku przypadkach (w powieściach Po tamtej stronie śmierć czy Postscriptum) znakomita, pisząc i publikując w ostatnich latach najwyraźniej zbyt wiele, popełniła jakiś błąd...
Zadzieram głowę i widzę mojego wnuka na samym czubku rozłożystego dębu. Tkwiłam pod tym drzewem, a Agnieszka wsiadła w samochód (o czymś takim jak komórka się wtedy nie słyszało) i pojechała po pomoc. Sprowadziła straż pożarną.
Listy... poszły w świat, były tłumaczone na kilkanaście języków, nawet na chiński, śmiać mi się chciało, kiedy dostałam egzemplarze autorskie, gdzie zamiast liter były same robaczki.
Dziadek powiedział kiedyś: "W naszej rodzinie były przeważnie panny i wdowy, mężczyzn zabierała historia". Jego opowieści o ludziach, o umarłych rodach zapełniały moją głowę.
Jeden z naszych bliskich krewnych miał rozległe dobra na Ukrainie i nazywany był przez okoliczną ludność "dobrym panem", co nie przeszkodziło temu, że po wejściu bolszewików jego oddany sługa, Kozak, osobiście ściął mu szablą głowę. Małżonka krewnego przezornie schowała się do skrzyni i to ją uratowało.
Ojciec był zapalonym myśliwym i często wybierał się na polowania, zasilając w ten sposób naszą spiżarnię. Nie to było jednak najważniejsze, a trofea, które z dumą zawieszał potem na ścianie: rogi jelenie, spreparowany łeb odyńca, wypchanego głuszca.
Zupełna katastrofa. Sołtys powiedział, że za nic nie wsiądzie na motor, bo kiedyś spadł z konia i ma uszkodzony kręgosłup, a z tyłu na siodełku bardzo trzęsie.
To niech Komendant jedzie sam i zatrzyma Starego. W końcu Komendantowi najbardziej powinno zależeć, żeby Stary nie zabił Jadźki. Bo jak Stary Jadźkę zabije, to nie kto inny, a Komendant będzie miał kłopoty.
