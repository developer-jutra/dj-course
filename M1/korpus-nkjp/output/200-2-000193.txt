- No ładnie - poszerzyłem uśmiech. - Jeszcze i złodziejka.
- Akurat nie miałam przy sobie pieniędzy.
- Powiem Agnieszce. Ucieszy się, że ktoś kradnie jej książki.
Kąciki jej ust uniosły się nieznacznie. Była zakłopotana, ale chyba i zadowolona, że sobie z niej żartuję. Tyle że długo to nie trwało. Zaraz potem spoważniała.
- Komu zwracasz uwagę? - Wziąłem się w garść i posłałem jej twarde spojrzenie. Trochę potrwało, nim zrozumiała. W zamian za oczekiwanie podarowała mi żałosną, przepraszającą minkę.
- Tobie - powiedziała cichutko, po czym maska pękła, ukazując szelmowski uśmiech od ucha do ucha. - Ejackowi.
- To było wredne - odpowiedziałem uśmiechem.
- Siebie nie liczę - przyznałem. - Ale dobrze: niech będzie siedem. Teoretycznie mogłem to zrobić. Durna metoda jak na lekarza, ale przyjmijmy, że też jestem podejrzany.
- Jest pan - mruknęła bez zapału. - Bez urazy.
- Bez urazy - zgodziłem się. - Ja też brałem panią pod uwagę.
- Mnie? - Była zbyt zaskoczona, by poczuć się dotknięta.
- Chyba ci odbiło...
- Nie mówię, że na pewno. Ale okłamałaś mnie.
- To już ustaliliśmy. - Uciekła spojrzeniem z mojej twarzy. - Ten jeden raz. Reszta to prawda. A poza tym...
- Nie ustaliliśmy - spokojnie wszedłem jej w słowo. - W tym problem. Zaręba dał ci ten rozkaz wyjazdu.
- Co?
- Wiem: to nic wielkiego. Ale rozmawiamy o twojej wiarygodności.
Wrócił na czołg po własnych śladach.
- Tu są miny, siostro - usłyszałem głos Lesika. - Nie ma sensu ryzykować.
Miał świętą rację, ale sam święty chyba nie był, bo kiedy po jakimś czasie zerknąłem za siebie, w pobliżu nie było nie tylko T-72 i wystraszonej dziewczyny w szortach. Brakowało też kapelana.
- Przyznaję bez bicia: nie spieszyliśmy się. - Olszan, krzywiąc się, pomógł Agnieszce usiąść po ocienionej stronie czołgu. - Przywilej cywila. Można się bezkarnie czaić po kątach.
- Niech go pan nie słucha. - Wielogórska posłała mu blady i ciepły zarazem uśmiech. - Wóz strasznie znosi, praktycznie nadaje się tylko do jazdy po rondzie. I musieliśmy robić przerwy, żeby studzić silnik.
- A śmigłowcem nie pozwolił ci lecieć? - upewniłem się.
- Gdyby pozwolił, nie bawiłabym się w fałszerza.
- Ale dlaczego? Dodatkowy pasażer to zerowy wydatek. A leki kosztują. Wycyganiłaś pieniądze, a nie udało ci się wyprosić darmochy?
- Skończyły mi się argumenty - uśmiechnęła się niezbyt radośnie.
- Argumenty?
- Lesik nie zabił Giełzy - kiwnęła głową na znak zgody.
- Nie upilnował go, to wszystko - westchnąłem. - Samobójstwo. Ale to nie za dobrze dla Krzyśka.
- Bo nie stawia go poza kręgiem podejrzanych? - Nawet nie próbowała ukrywać, że tylko to jedno chodzi jej po głowie.
- Następna dziura w ziemi - mruknąłem bez zapału.
- Tym razem może być gorzej. Wąwóz był jak okop: trudno wyleźć, ale można się dobrze bronić. A to tutaj... I stromo.
Nie podobała mu się ta trasa. Mnie, prawdę mówiąc, też nie.
- Rozmawiał pan z Filipiakiem?
- Nie chciał mnie słuchać. Chyba nie bardzo mi ufa.
- Poborowy? Na takim sprzęcie? - zapytałem z niedowierzaniem.
- Zastępstwo - wzruszył ramionami. - Normalnie jest kontraktowy, ale tak wypadło. Grochulski - wskazał rudego - też robi za siebie i operatora radaru. Mamy w Ferfer małą epidemię, no i święta idą.
Olszan odstawił kubek i odszedł w kierunku śmigłowca. Jakaś staruszka dreptała z dzbanem po wodę. Wieś powoli budziła się do życia.
- Nie wiem, co się stało. - Wciąż nie patrzyła w moją stronę, co zaczynało już wyglądać nienaturalnie. - Cały czas było spokojnie.
Wahałem się jeszcze chwilę. Potem podniosłem rękę.
- Jest gdzieś tam.
Popatrzyła z niedowierzaniem na mój kciuk. I na mnie.
Czekałem na to. Nie doczekałem się.
- Jeszcze raz. - Nie chciało mi się wierzyć, że to mówię.
- Mam strzelać?
Nie rwał się do tego. Nic dziwnego: właśnie wylądowała nam przed nosami spora gałąź. Odłupał ją od drzewa jeden tylko pocisk, ale właśnie dlatego nabrałem nagle szacunku do polującego na nas kaemu. Półcalówka, jak nic. Małe monstrum, z definicji niezdolne do zadawania lekkich ran.
- Utopili? - mruknął Olszan. - No, no... Sporo wiesz.
- Tak - przyznałem. - Całkiem sporo. Szkoda, że wcześniej... Co to ma być? Spowiedź? Chcesz pogadać czy tylko postawić warunki?
Pomacał lekko brzuch. Na jego twarzy nie dostrzegłem bólu, ale bladość chyba już tak.
- Gapa...
- Wiem, że to kiepska pora. Też ledwo żyję. Śmierdzę, a ciebie boli. Ale to chyba ostatnia okazja.
Sięgnąłem dłonią do jej policzka. Poruszył się pod opuszkami mych palców. Była zbyt czarna, bym widział uśmiech. Ale poczułem go.
- Nie mam niebieskich oczu. - Też musiałem się uśmiechnąć.
- Dużo komu po forsie w zimną afrykańską noc.
- Hę?
- Nie przytulisz się do forsy - westchnęła.
- Też w zimną afrykańską? - zapytał się po chwili Olszan. Teraz ona pomilczała przez chwilę. Może była bardziej pijana, niż myślałem. Albo na odwrót.
- Aaa... nie. Mówię ogólnie. - Jeszcze raz westchnęła. - W Polsce jeszcze bardziej marznę.
- Nie tym razem. Mamy na górze radar, a zaraz będziemy mieli zenitówkę z termowizorem i czołg. A poza tym... - zawiesił z premedytacją głos.
- Tak? - Wołynow nie skorzystał z danej mu szansy.
- Ten rozciągnięty szyk drogo nas kosztował. Dałem się panu przekonać i przeszli przez nas jak przez masło.
- Ponieśli duże straty.
Twarz Gabrieli była szara. Nie tylko od kurzu.
- To ktoś, kto przyleciał sokołem - powiedział Filipiak.
- Nie ja - popatrzyła mu w oczy. Jakiś czas mierzyli się wzrokiem. Wytrzymała, choć była przerażona tym, co sugerował. Napinała mięśnie, ale niewiele to pomogło: raz po raz wstrząsał nią dreszcz.
- Dlaczego ona? - zapytałem. - A nie na przykład ja?
- O co ta cała wojna? - zapytałem. - Skoro to tylko głowica... Nie mogliście jej podmienić, zgubić? Sfałszować raport komisji?
- O co? - uśmiechnął się. - A o co są wojny? O forsę. I baby.
- Baby? - Musiałem stoczyć krótką walkę z szyją: uparła się, by obrócić głowę w stronę Gabrieli.
Najpierw myślałem, że mówi do mnie. Chyba zasnąłem i chyba mi się śniła. Jej głos był cichy, łagodny, prosiła o coś. Potrwało trochę, nim zrozumiałem, że nie mnie, a Gniewka. Prawdę mówiąc, musiałem rąbnąć prawą piętą o ziemię, by oprzytomnieć.
Zassałem powietrze.
