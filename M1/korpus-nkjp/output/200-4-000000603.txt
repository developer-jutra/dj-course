Jerzy, decydując się na podwójne życie, brał na siebie coś nieporównanie trudniejszego. Nigdy nie był wierny żonie, ale swój dom traktował śmiertelnie serio.
Różne romanse niczym mu nie groziły, ja byłam zagrożeniem.
Dręczyłam tego człowieka o niełatwym losie i w żadnym razie nie byłam tym wytchnieniem, którego mógłby szukać.
I to nie całkiem z własnej woli. Przedtem nie chciałam jej oglądać, nie chciałam jej też widzieć zaraz po urodzeniu...
Pozostawiono mnie na stacji z "wypiską" w ręku i powiedziano, że muszę poszukać sobie pracy i mieszkania. W tym miasteczku lub w okolicy, ale tylko w promieniu pięćdziesięciu kilometrów.
Dalej poruszać mi się nie wolno. Moi Aniołowie Stróże wsiedli z powrotem do "przedziału służbowego".
Byliśmy na parkiecie w tłumie obcych ludzi. Jego usta dotykały mojej skroni i było to jak najpiękniejsza pieszczota. Ale on już nie mógł powstrzymać się od mówienia.
Jak tylko wróciliśmy do stolika, wypił jednym haustem kieliszek, który kelner usłużnie napełnił.
Przypomina mi się piosenka Okudżawy "Ostatni trolejbus" i konstatuję, iż wyobrażałam go sobie w innej scenerii: tu jakaś cerkiew, tam pałacyk. A widzę tylko bloki i, w przeważającej części na jezdni, ciężarówki.
Jadą i kopcą. I tak postęp, że wiozą nie tylko więźniów. Z jednej z nich wystają jakieś rury, na których końcu powiewa czerwona szmata, i to jedyny weselszy akcent w tej ponurości i mżawce.
Drzwi wagonu towarowego były na oścież otwarte, tłoczyłyśmy się w nich, wystawiając twarze do anemicznego słońca, niektóre dziewczyny przekomarzały się z najbliższym "męskim wagonem", tam też widziało się same młode twarze. Nastrój jesiennej majówki zepsuła ta dziewczyna. Ona jedna nie brała udziału w paplaninie.
No, ale jak inaczej. Raz jeden znalazłam się w tamtym domu dzięki uporowi, czyli "humorom", jak on to określał.
Wróciliśmy znad augustowskich jezior, Jerzy zatrzymał samochód przed moją kamienicą, ale wyjął z bagażnika tylko moje rzeczy. Na mój pytający wzrok uśmiechnął się przepraszająco.
Wkrótce widzę już szary mur bloku, tym razem nie uderza mnie jego szpetota. Nie myślę już o nim, że jest jak sen schizofrenika. Ostatnio tyle razy wyobrażałam sobie, że się do niego zbliżam. Wchodzę na klatkę schodową, jadę windą...
Otwiera Ewa z twarzą numer dwa, czyli Ewa przegrana.
Nawet nie widzę jej oczu, tylko spuszczone łódki powiek.
Wzięła mnie na ręce i zaniosła na łóżko.
Zgasiła światło. Tego właśnie chciałam, ciemności, w której mnie rozbierała. Potem odnalazły mnie ręce.
Dotknięcia języka przyjmowałam z wewnętrznym drżeniem, a kiedy przywarł do moich brodawek zaczęłam cicho jęczeć.
Palce błądziły po mojej skórze, delikatne i natarczywe.
Młodszy przytaknął tym swoim rudym łbem, a starszy, uważając sprawę za zakończoną, zajął się jakimiś papierami. Ale dalej stałam pośrodku biura komitetu obwodowego partii, bo na dworze było minus czterdzieści stopni.
Oni obaj zachowywali się, jakby w pokoju oprócz nich nie było nikogo, w końcu jednak moja postawa wywołała w tym starszym gniew.
Ewa ma bliznowca, operacja plastyczna mogłaby to jeszcze pogorszyć.
Przy jej nadwrażliwości na własny wygląd. Histerie, że nigdy nie wyjdzie za mąż, bo się przed nikim nie rozbierze. Jej ciąża to był szok, ale też ulga, że chociaż tę bliznę mamy z głowy. Nic z tych rzeczy.
Traktowano mnie jak amatorkę, a kiedy zdecydowałam się wystąpić w świątyni, jaką jest dla nich teatr, zostałam ukarana. Do dziś śni mi się, że stoję na scenie i widzę pogardliwe twarze kolegów, maszynistów, suflera i gram coraz gorzej, mylę się, nawet seplenię...
Fiodor Aleksiejewicz rzeźbił je wszystkie w chwili śmiertelnego zagrożenia. Nie było w jego twórczości afirmacji życia, była tylko negacja i śmierć. To też wyjaśniało mało zrozumiały związek z dużo starszą, schorowaną kobietą. Wyglądało to na kompleks Edypa, ale kompleks Edypa nie jest chyba czymś typowym dla syberyjskich chłopów...
Góra dół. Góra dół. Nikt by tego nie wytrzymał.
Przeżyłam obóz, ale w porównaniu z tym, to właściwie nic... Ciągle chwytam się pozorów. Witek... ten człowiek, o którym niedawno mówiłam, stwierdził, że biorę życzenia za rzeczywistość. Ale przecież inaczej bym już nie żyła...
Aksinia nie złorzeczyła koniowi, że padł w środku jesiennej orki. Widziała w nim długoletniego przyjaciela, który teraz ją opuszczał. Ta kobieta udzieliła mi kilku ważnych lekcji. Taki obraz: późnym wieczorem Fiodor Aleksiejewicz ciągnący pług i Aksinia idąca za pługiem. Ja stoję w bruździe i w uniesionej ręce trzymam zapalony fanarek. Ciemno, chmury nie przepuszczają księżyca. Jak to musiało wyglądać z daleka...
Może specjalnie jest tak zamaskowana przed niepowołanymi oczami.
Położona jest u wylotu rzeczki, która wpada do morza.
Czasami widujemy żołnierzy, jak pogłębiają jej koryto, żeby łódź mogła swobodnie wypłynąć na wielką wodę.Komendantem strażnicy jest, jak się okazuje, całkiem niestary porucznik. Spogląda na mnie surowo, potem wzrok mu łagodnieje.
Jak ją bardziej przycisnęłam, okazało się, że nie miała nigdy solowego numeru, tylko fikała nogami w tle, ale i tak było to czymś egzotycznym w stosunku do obecnej sytuacji. Dziwna to była para, on przeszło dwadzieścia lat starszy, małomówny i, co tu mówić, niezamożny.
Nie potrafię siebie rozpoznać w tym, czego teraz doświadczam.
Nic się nie liczy, tylko fakt, że mogę tam pojechać.
Ręce mi drżą, kiedy zapinam płaszcz, potem nie mogę znaleźć torebki, kluczy. Po policzkach spływają łzy, wycieram je jak wiejska baba wierzchem dłoni.Wybiegam przed dom. Próbuję zatrzymać jakiś samochód.
Trafia się taksówka. Drżącym głosem podaję adres.
Tak dobrze mu we mnie, tak się rozsiadł wygodnie, tak się rozgościł. Czegokolwiek bym w sobie dotknęła, jest przesiąknięte bólem... Nawet miłość nie była nigdy radością. Dźwigałm ją, upadałam jak pod krzyżem... Grafomańskie porównanie, ale prawdziwe...
Każdy dźwiga jakiś krzyż, moim stała się miłość.
I w pół roku po jego śmierci inny mężczyzna obejmował mnie, a ja tego chciałam. Kręciłam wtedy film. To była dość banalna historia.
Kobieta w czasie okupacji przechowuje u siebie Cygana. Oczywiście romans, potem koniec wojny, on odchodzi. Już sam pomysł, żeby ta kobieta była piękna i jasnowłosa mógłby wiele powiedzieć. Właściwie nie powinnam przyjąć tej roli, ale w tamtej sytuacji byłoby to bardziej niż nierozsądne.
Obcowanie z cudzą fizyczną miłością z wolna unieważniło wigilijny incydent i, mimo że nigdy nie udało się to do końca, pewne rzeczy niemożliwe stały się do przyjęcia.
Potem był oczywiście Jerzy, ale nasze fizyczne stosunki dużo zawdzięczały ciemnemu syberyjskiemu chłopu. Zdrowie i męska siła przestały budzić we mnie odruchowy strach.
Bez Rosji jestem niczym, bez narodu, dla którego piszę, nie istnieję... Lecz bez wolności umieram...Powiedział to wszystko tak po prostu, jakby mimochodem, ale zrobiło to na mnie ogromne wrażenie. O tym Wołodii nie wiedziałam nic. Spytałam o niego mężczyznę siedzącego obok.
Pochlapani farbą siadaliśmy w kuchni przy stole. Jerzy wyciągał z lodówki po kawałku kiełbasy, stawiał na stole słoik z ogórkami, które ona kisiła. Była świetną gospodynią, w piwnicy wszystkie półki zastawione były marynatami, kompotami i konfiturą. Jedliśmy te doskonałe ogórki i zapijaliśmy wódką. Nastroje się poprawiały.
Czym jest mój czas teraźniejszy, myślę.
Raz to wąski pasek pomiędzy obrazami przeszłości, innym razem rozszerza się na cały ekran mojego życia.
Swój prywatny film mogę cofać do woli. I zawsze dziwię się, że byłam taka. Zawsze dla siebie niezrozumiała, uwikłana w splot zdarzeń. I to moje jakieś fatalne szczęście.
Myślałam, że jako ktoś z zewnątrz będę obserwowana. Nic podobnego. Moje pojawienie się w studiu przyjęto oklaskami. Każdy chciał się ze mną przywitać, dotknąć mnie, obejrzeć. Zupełnie jakby pojawiła się znana gwiazda. Wszyscy zapewniali, jak bardzo się cieszą, że będziemy razem pracować. Nie mówiąc o reżyserze.
Kobieta przestudiowała ją, potem otworzyła drzwi.
Buchnęło na mnie ciepło - to była ostatnia rzecz, jaką pamiętam. Ocknęłam się w jakimś pomieszczeniu, leżałam na kozetce. Nie miałam na sobie płaszcza.
Chciałam usiąść, ale nie starczyło mi sił.
Byłam tu sama. Puste ściany, sufit. Wyobrażałam sobie, że zostałam znowu aresztowana i ta myśl mnie uspokajała.
Po chwili w otworze u szczytu drabiny pojawiły się czyjeś nogi w łapciach, a potem cała reszta potężnej męskiej postaci. Fiodor Aleksiejewicz, mąż gospodyni, spojrzał na mnie spod chmurnie ściągniętych brwi. Twarz miał męską, urodziwą, oszpeconą tylko rzadką brodą.
Bez słowa wyminął mnie i zatrzymał się przed dzieckiem. Nieoczekiwanie wziął je na ręce.
