Fani industrialnych dźwięków już od rana zjeżdżali do miasta. Młodzi, niezwykle kolorowo ubrani ludzie, gwiżdżący w gwizdki zgromadzili się na ul. Piotrkowskiej. Tam ustawiono ruchome sceny, na których przez cztery godziny swe umiejętności prezentowali finaliści konkursu na najlepszego polskiego DJ-a techno. Wieczorem kolorowy tłum wraz z kawalkadą kilkunastu ciężarówek, na których umieszczono sprzęt nagłaśniający, przeszedł ulicami miasta w "Paradzie Wolności".
