Także miłośników paleontologii najbardziej pociągają te kopalne morskie zwierzęta, które imponują rozmiarami bądź szczególnie niezwykłym wyposażeniem anatomicznym do uprawiania myśliwskiego procederu. Wynika to z intuicyjnego odczucia rzeczywistego rozkładu wielkości i form w świecie żywym. Większość zwierząt, szczególnie w dawnych epokach geologicznych, miała bowiem rozmiary ledwie kilku- czy kilkunastocentymetrowe.
