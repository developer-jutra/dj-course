Imię św. Karola Boromeusza otrzyma w niedzielę Szpital Miejski w Szczecinie. Uroczystość będzie połączona z 55-leciem istnienia placówki medycznej. Wcześniej był to szpital kolejowy. O godzinie 11 w intencji szpitala, jego pacjentów i pracowników zostanie odprawiona msza święta w kościele pw. św. Dominika przy placu Ofiar Katynia. Po mszy zgromadzeni przejdą do Szpitala Miejskiego.
