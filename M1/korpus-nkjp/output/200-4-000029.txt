Wszedłem do jego sterylnego gabinetu. Wysmakowany picuś... Na ścianach awangardowe obrazy. Pokój był „dizajnerski i opływowy”. On siedział za nowoczesnym biurkiem. Sama lampa, która na nim stała, musiała kosztować ze dwie moje pensje. Widziałem podobną  w galerii. Przywitaliśmy się sztywno. Ręką wskazał mi fotel. Siedzieliśmy twarzą w twarz. I wtedy padło fundamentalne pytanie, na które nie mogłem znać odpowiedzi.
– Mnie żadna pomoc nie jest potrzebna – powiedziała obrażona.
– Pani Vero, dopiero wróciła pani ze szpitala. Trzeba się oszczędzać, żeby mogła pani być z nami jak najdłużej – tłumaczyła Erika, i to chyba była dosyć trafna argumentacja.
Jean Paul nie odzywał się.
– A pan co nic nie mówi? – rzuciła nagle Vera  w jego stronę, dosyć opryskliwie.
Jak dostałem taką grubą kopertę, pomyślałem, że mi Pan przesyła czasopismo z wydrukowanym opowiadaniem – na dowód!
Bo co Panu z tego przyjdzie, jak Pan wyda własnym sumptem czy naciągnie rodzinę? Książka w nikłym nakładzie to rodzaj wizytówki.
Nie napisał mi Pan, dlaczego się Pan przenosi do Warszawy. Ja mam przestoje w wydawaniu książek, a cóż dopiero debiutant. Oczywiście niech Pan po przyjeździe się zgłasza.
– Pani nadal go kocha?
– A pan czeka, aż zapytam którego?
Nie odpowiedziałem.
– Na takie pytania odpowiada się tylko w powieściach. No... i w telewizji.
– Czy myśli pani, że jeszcze kiedyś mogłaby pani się spotkać z moim ojcem?
Teraz ona nie odpowiadała. Milczeliśmy.
– Czy jest pan zadowolony?! – krzyczałem.
Nawet go to nie poruszyło. Chciałem, żeby skomentował, coś odpowiedział. Ale nie... był na to zbyt profesjonalny. Nie mógł sobie pozwolić na zniżenie się do poziomu pacjenta.
Siedziałem jak na szpilkach, czekając na koniec piekielnego seansu. Co chwila łapałem się za rękę, zakrywając zegarek.
Po dokładnie wyliczonych pięćdziesięciu minutach zaprosił mnie na kolejne spotkanie, na którym powie mi, czy może mi pomóc. Dzisiaj jeszcze nie może, niestety, zaproponować kontraktu, ale następnym razem będę miał pełną jasność.
Nie wiem. Upić się czy rzucić pod samochód?
