Muszę wyjść od mojego sąsiada. Muszę jak najszybciej opuścić jego apartament. Widzę Łzy w kącikach jego oczu. Łzy w kącikach oczu mężczyzny! O, tego to ja już nie zniosę! Mazgajstwa, rozklejania się. Miękas, miękas, miękas. Zwisior, zwisior, zwisior! Nie mogę na to patrzeć. Baba, nie facet!
– Tak, January, wiem, że powinnam. Ty nie wiesz, January, jaka to radość czekać na mężczyznę. I to takie szczęście, że wreszcie wróciłeś, że żyjesz. – Mama gładzi dłoń Dziadka. – Masz takie męskie dłonie, January. I takie twarde, takie dzielne.
– Tak. To dłonie żołnierza – w głosie Dziadka słychać dumę. – Już zapomniałem, jak to się dotyka kobiety. Od dawna moją towarzyszką była tylko szabla.
A drzwi do apartamentu Alexa otwarte jak zwykle na oścież. Światło reflektorów bije na klatkę schodową. Wchodzę po cichu. Nikt mnie nie zatrzymuje, bo zwyczaj jest taki, że sąsiedzi mogą sobie zajrzeć i popatrzeć, i w ogóle ma być taka formuła otwarta.
Alex niby rozluźniony, a jednak trochę nerwowo podnosi pokrywki, zagląda do jednego garnka, do drugiego. Jakaś panna podbiega do niego i poprawia mu jeszcze grzebieniem fryzurę i brodę. Alex układa równo łyżki duże, stalowe, spogląda na miseczki i talerze, które stoją obok.
– Ty sobie nie rób tutaj żartów! – Dziadek zagrzmiał swoim głosem basowym. – Ja ci tutaj mówię coś, co może ci się w życiu twem przydać, a ty żarty sobie stroisz. – Westchnął ciężko. – Otóż mężczyźnie, mężczyźnie Polakowi najbardziej do twarzy ze śmiercią. I to musisz, Wiktorze, zapamiętać! A kobiecie Polce we Łzach i w czerni jest najlepiej. Jakże one wtedy są piękne!
– Co powiedziałeś? No, może powtórzysz to jeszcze raz! Jestem głupkiem? – Alex dał mu elegancko z czółka. Tamten chwycił się za twarz i od razu upadł. Nawet nie zdążyłem mu dobrze przyłożyć z piąchy, a już leżał. Nie było więc wyjścia, po prostu zacząłem go kopać, gdzie popadnie.
– Przestańcie! Zostawcie go! – Sandra usiłuje wejść pomiędzy nas.
– Ale sąsiada to jeszcze tutaj nigdy nie widziałem. – I uśmiechnął się do mnie szeroko. – Nie przychodzicie razem z małym do Piaskownicy?
– A jesteśmy sąsiadami? – wyrwało mi się tylko takie pytanie.
– My mieszkamy na samej górze. – Pokazał ręką przeszklone okna penthausu. – Ja widuję czasami sąsiada w samochodzie... Ale jako kierowca sąsiad nie zwraca uwagi na przechodniów... – Znowu zarżał jak koń.
