- Anarchizm nie jest tak prymitywną postawą, jak by się wydawało - wtrąciłem. Nie zależało mi na anarchii, ale instynktownie wyczułem, że trzeba mu się przeciwstawić, dla samoobrony.
- Czy jest pan anarchistą?
- Nie.
Nie chciałem być niczym, nawet anarchistą.
- A więc? O co panu chodzi?
Milczałem.
- Tak.
- Czekam na pana w biurze w najbliższy poniedziałek. Z gotowym tekstem, oczywiście. O tej rozmowie zapominamy. Dobranoc.
Zawiesił słuchawkę. Ja również. Stałem przy telefonie tak długo i bezmyślnie, aż obudziło mnie zimne dotknięcie na czole. Zdrzemnąłem się, kiedy tak stałem, czy też popadłem w letarg i głowa pochyliła mi się na aparat. Wróciłem na górę i zasnąłem natychmiast, ale tym razem w pozycji leżącej.
Ja i strażnik spojrzeliśmy na nią.
- Chciałam z panem zamienić jeszcze parę słów.
Strażnik oddalił się. - Niech pan mu powie, żeby on powiedział... Pan wie co.
Skinąłem głową.
- Ja bardzo proszę.
Skinąłem głową.
Odwróciła się od drzwi i dodała z uśmiechem, który był wart co najmniej tyle, ile każda z dotychczasowych propozycji.
- Czekam na pana przy wyjściu.
Osadziłem świecę na powrót w lichtarzu i z krzesła przedostałem się na postument. Omal nie spadłem, kiedy straciwszy równowagę przytrzymałem się świętego, chwyciwszy go wpół. Nie pomyślałem o tym, że nie był on przytwierdzony do postumentu, zdejmowano go przecież rokrocznie. Zachwialiśmy się obaj, puściłem go, żeby przytrzymać się ściany. Miejsca na postumencie było mało i musiałem uważać, żeby nie postawić stopy w próżnię.
- Biedny... - współczuła księżna.
- Inne czasy - przytaknąłem. - Teraz i Wasylko wiedzący i wodociąg u nas wynaleźli.
- Smutna historia - westchnął K.M.B. - Ale piękna. Nic dziwnego, że u was takie talenty.
- Dupa - odezwał się niespodziewanie garbus.
Opowieść o uciśnionym Wasylku widać ich poruszyła, poczuli się współwinni.
W nocy obudziło mnie pytanie:
- Czy pan lubi pingwiny?
Najpierw myślałem, że śnię. Ale na moim posłaniu ktoś siedział.
- Kto tu?
- Lubi pan?
- Tak, dosyć... - odparłem w zgodzie z moim sumieniem.
- Co to znaczy dosyć?
- To znaczy raczej popieram. W każdym razie nie mam nic przeciwko. Czy mogę zapalić światło?
- Górą nie sięgną?
- Chyba nie sięgną. Są powolne i głupie.
Między belkami dosyć prześwitów, żeby widzieć rozległy majdan. Zdawało mi się, że w oddali lazło jedno z tych zwierząt, jeśli to określenie odnosi się do czegoś, czego nie znamy. Teoretycznie wiadomo, że coś takiego żyło na ziemi, ale nie na naszej, nie za mojej pamięci.
- P... p... p...
A niech ją trzęsie.
I dopiero jak nie wypali:
- P... p... p... Pif-paf!
Zerwałem się na nogi. Tymczasem musiałem się zdrzemnąć, bo słońce już zachodziło. Znaczy się przez całe popołudnie tak się męczyła.
Teraz zrozumiałem: mam strzelbę-jąkałę.
Tomasz Zombie wszedł w towarzystwie strażnika. Po czym stanął, zawrócił i wyszedł.
Spojrzałem na kobietę i stwierdziłem, że po raz pierwszy jej twarz zasługiwała na uwagę.
Wrócił strażnik, ale bez więźnia. Zbliżył się do nas, wydawał się zakłopotany.
- Pan ma spotkanie z Zombiem?
