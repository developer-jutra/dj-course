KS :
Tak, ale nie bardzo wiadomo, co Nietzsche miał na myśli mówiąc o sumieniu intelektualnym.
RZ :
O co chodziło Berentowi - a przecież o nim tu mowa - to wynika jasno z artykułu "Źródła i ujścia nietzscheanizmu". Proszę, kto z państwa?
JS :
A czy ja mówiłem w takim bardzo protestackim ujęciu?
PK :
Ja to tak zrozumiałem.
JS :
Ależ wręcz przeciwnie. Natura ludzka pochodzi od Boga i na szczęście nie zdołaliśmy doszczętnie jej pierwotnej, od Boga pochodzącej dobroci. Toteż Kościół katolicki nie kwestionuje tak radykalnie, jak niektórzy protestanci, duchowej wartości religii niechrześcijańskich.
AW :
Brzozowski a Nietzsche to przecież bardzo ważny rozdział polskiego modernizmu.
BSz :
Czy Brzozowski uważał się za nietzscheanistę?
AW :
No, nie. Ale przecież Nietzsche wywarł na niego ogromny wpływ.
BSz :
Tego nie neguję. Wywarł on wpływ na bardzo wielu młodopolskich pisarzy, krytyków, filozofów, ale nikt z nich nie uważał się za nietzscheanistę.
RZ :
Przepraszam za wtręt. Proszę zwrócić uwagę na przenikliwość pisarza uchodzącego na ogół za zwolennika "czystego artyzmu". To, że Berenta nie słyszeli przywódcy partyjni, można uznać za normalne, jako politycy rzadko kiedy słyszą to, co im nie odpowiada. Ale przerażeniem napawa to, że Berenta nie słyszał nikt.
WG :
Przyzna pan jednak, ze była to próba pogodzenia tego, co jednostkowe, z tym, co ogólne. Ale zostawmy ks. Warszawskiego - sam powiedziałem, że jego poglądy były kuriozalne.  Wracam do propozycji Berenta. Dla niego szansą pogodzenia młodopolskiej antynomii "uniwersalizm - życie" był polski indywidualizm, i to był chyba ten kluczowy filozoficzny czy historiozoficzny punkt jego broszury. I nie mogę się zgodzić z nazwaniem tego personalizmem.
Niestety, nigdzie nie znalazłem jakiejś konkretnej propozycji dotyczącej praktyki i metody samoograniczania się. Mimo kilkakrotnych zagrożeń interwencją wojskową, o których realności zarówno rządy zachodnie, jak i sporo ludzi w "Solidarności" było przekonanych, mimo narastającego oporu coraz bardziej przerażonego aparatu władzy, publicystyka czołowego działacza nurtu lewicy polskiej przekonywała dowodnie władze w Warszawie i w Moskwie, że eskalacja żądań będzie się nasilać, póki władza nie zostanie obalona lub radykalnie ograniczona.
O ile w "Zabawie" inteligent jest winien głównie poprzez niepodjęcie roli przewodnika, przez nieobecność, o tyle w "Alfie" - realna możliwość pełnienia takiej roli zostaje jakby zakwestionowana i podana w wątpliwość. W centrum zainteresowania pozostaje cham - już nie bezradny i zagubiony, lecz świadomie szukający i porozumienia, uparcie trzymający się własnego poczucia prawdy i uczciwości. Dla niego, jak sam powie, "prawdziwe więzienie jest w głowie". Dotychczasowy stereotyp chama ulega rozbiciu.
Pojawienie się recenzji Kazimierza Koźniewskiego z książki Torańskiej ("Oni i ona", "Polityka" 24 VIII 1985) stanowi zjawisko pozytywne: uznanie implicite, iż część polskiego życia intelektualnego wyraża się na łamach publikacji, wydawanych poza państwowymi domami wydawniczymi; skoro się z czymś polemizuje, to znaczy, iż to coś istnieje. Ponieważ jednak należę do tych, którzy wiedzą, że publikacje ukazujące się w ramach obiegu oficjalnego też istnieją, pozwolę sobie polemizować z kolei z Koźniewskim:
