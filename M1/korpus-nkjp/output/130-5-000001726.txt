Wczoraj zaczęto zwozić elementy stalowej konstrukcji ołtarza. Betonowe fundamenty zostały wykonane już wcześniej. Beton zastygł i teraz można montować zasadniczą część konstrukcji. Stalowe kratownice mają wagę 46 ton, a na plac czerwcowej celebry dotarły one z sądeckiej firmy Remko. Kiedy utworzą całość zacznie się kolejny etap prac - montaż zewnętrznych elewacji z drewna.
