Wodą na młyn dla ludzkiego szowinizmu wydają się nawet pewne obserwacje naukowe, na przykład te z dziedziny etologii - nauki zajmującej się badaniem zwierzęcych zachowań. Etolodzy wykazali bowiem, że w obliczu specyficznych bodźców, tzw. bodźców kluczowych, zwierzęta reagują niczym rzeczone automaty, najwyraźniej postępując zgodnie z wrodzonymi schematami zachowania, na podobieństwo marionetek poruszanych wprawną dłonią aktora.
Budynek z cegły mułowej mierzył co najmniej 15x15 m i pełnił nieznane dotąd funkcje. Budowla została ostatecznie opuszczona w samym końcu III tysiąclecia p.n.e. W początkach następnego tysiąclecia jej ruiny pokrył śmietnik.
W warstwach popiołu kilkumetrowej grubości znaleziono liczne groby dzieci z pierwszej połowy II tysiąclecia p.n.e. (okres tzw. ceramiki Chabur), niektóre bardzo bogato wyposażone; odkryto m.in. paciorki karneolu i agatów, brązowe bransolety, szpile i kolczyki.
Przekonał się o tym mieszkaniec Ghany Aleobiga Aberima, który za namową lokalnego czarownika postanowił wypróbować na sobie działanie magicznej mieszanki ziołowej zapewniającej ludziom odporność na kule. Wysmarowawszy się nią od stóp do głów, poprosił przyjaciela, by do niego wypalił. Najwyraźniej jednak niedokładnie się wysmarował, zmarł bowiem na miejscu.
Ocenia się, że referendum na temat dopuszczalności zastosowań biotechnologii poprzedziła jedna z najintensywniejszych kampanii propagandowych, jakie kiedykolwiek towarzyszyły ogólnonarodowemu referendum w Szwajcarii. Od stycznia do marca w pięciu niemieckojęzycznych gazetach szwajcarskich ukazywał się codziennie przynajmniej jeden artykuł na ten temat, w końcu maja średnia ta sięgnęła już dwóch. Swoją drogą, niedoścignionym marzeniem naukowców w Polsce pozostaje takie zainteresowanie mediów problematyką naukową.
Po głośnym samobójstwie grupy 39 amerykańskich programistów, członków sekty "Wrota Niebios" - będąc wówczas w stanie zrozumiałego, jak sądzę, zniesmaczenia, wpisałem do mojej maszyny przeszukującej Internet angielskie słowo idiot, co - jak nietrudno zgadnąć - znaczy "idiota". Wyniki przeszły moje najśmielsze oczekiwania: maszyna zwróciła dokładnie 500 rozmaitych adresów witryn, w których słowo to występuje.
Wygląda jednak na to, że mimo tych sprzeciwów rewolucja w prymatologii już się rozpoczęła. Albo będziemy wkrótce zmuszeni do zawężenia i uściślenia definicji językowych kompetencji, albo trzeba nam będzie zrezygnować z chlubnego miana jedynej istoty zdolnej do posługiwania się mową.
Właśnie ze względu na dwoistą naturę tlenku azotu wydawało się oczywiste, że każda jego cząsteczka produkowana jest niejako na zamówienie; wtedy, kiedy jest naprawdę potrzebna. Zdziwienie budził jedynie fakt, że synteza NO zachodzi z dużą prędkością. Pod koniec ubiegłego roku ukazał się na łamach prestiżowego czasopisma American Journal of Physiology artykuł, który rozwikłał tę zagadkę.
W każdy pusty kwadracik należy wpisać jedną z cyfr od 1 do 9 w taki sposób, aby: suma cyfr w każdej działce (figura obwiedziona grubą linią) była taka sama równa 24; w każdym rzędzie, każdej kolumnie oraz w każdej działce występowały różne cyfry.
Łatwość, z jaką powstają mieszańce, przemawia za młodym wiekiem całej rodziny storczykowatych. W jej przypadku procesy specjacji, polegające na poszukiwaniu odpowiednich form w kształtowaniu się gatunku, toczą się nadal bardzo intensywnie. Na własne oczy możemy więc obserwować ten ruch ewolucyjny podany w tak niezwykle pięknej oprawie.
Zadanie polega na ułożeniu jak największej liczby kwadratów 6x6 z dziewięciu kamieni tetromina. Kwadraty powinny być oczywiście różne, czyli układ figur w każdym musi być inny (dwa układy, z których jeden można przekształcić w drugi w wyniku obrotów lub/i odbić lustrzanych, uważane są za identyczne).
Antybiotyki znajdują jednak w rolnictwie jeszcze bardziej zaskakujące zastosowania. W USA rozpyla się na przykład streptomycynę i tetracyklinę na drzewa owocowe i pola ziemniaków. Łatwo sobie wyobrazić uboczne skutki takiego działania. Warto też dodać, że przez pewien czas leki te stosowano również jako środki konserwujące żywność.
Kiedy w 1873 roku ukazał się "Traktat o elektryczności i magnetyzmie" Jamesa Clerka Maxwella, Heaviside od razu intuicyjnie wyczuł, że jest to dzieło wielkie, chociaż niewiele mógł zrozumieć z tekstu. "Zdecydowałem się opanować tę książkę... Dopiero po kilku latach zrozumiałem tyle, ile w tym czasie byłem w stanie pojąć. Wtedy odłożyłem Maxwella na bok i dalej podążałem własnym szlakiem, czyniąc znacznie szybsze postępy".
Gdy Shackleton wracał do kraju, w Londynie sposobiła się do wyruszenia na biegun południowy następna ekspedycja brytyjska. Przygotowywał się do niej ponownie Robert Falcon Scott, który tym razem, wzorem Shackletona, postanowił zabrać ze sobą 19 koników mandżurskich oraz trzy pary sań motorowych, nie rezygnując wszakże z psów, które podczas poprzedniej wyprawy tak go zawiodły.
Lipiec i sierpień to miesiące, w których Mars ostatecznie odda władanie nieboskłonem Jowiszowi. Czerwona Planeta będzie widoczna coraz krócej po zachodzie Słońca, coraz niżej nad południowo-zachodnim horyzontem. W nocy z 11 na 12 lipca Mars (0.7m) znajdzie się około godz. 23:00 3o na lewo od Księżyca tuż przed pierwszą kwadrą.
W 20 polach diagramu ukryto skarby. Cyfra w danym polu oznacza, w ilu sąsiednich kratkach stykających się z polem z cyfrą bokiem lub rogiem znajdują się skarby. W kratkach z cyframi skarbów nie ma. Oznacz wszystkie pola ze skarbami. W rozwiązaniu wystarczy podać, ile skarbów znajduje się na przekątnych diagramu.
Można by więc walczyć z tą chorobą, zmniejszając na przykład środkami chemicznymi plon żołędzi. W przyrodzie obowiązuje jednak zasada - coś za coś. Im mniej żołędzi, tym mniej myszaków i tym więcej brudnicy nieparki. A to z kolei grozi mniejszymi przyrostami rocznymi i żywotnością dębu - jednego z najcenniejszych gatunków drzew.
Dzięki temu przekonano się, że galaktyki aktywne nie tworzą jednolitej grupy, ale mają dość zróżnicowane własności. W ostatnich latach udało się jednak wyjaśnić zauważone różnice i zaproponować model wspólny dla wszystkich obiektów aktywnych. Powstał w ten sposób schemat ich unifikacji.
Autonomia szlacheckiego dworu zaowocowała z jednej strony doktryną egalitaryzmu szlacheckiego, z drugiej - sprzyjała wzrostowi znaczenia sejmików szlacheckich, jako tych zgromadzeń, na których brać szlachecka in corpore mogła zająć stanowisko w najważniejszych sprawach państwa (jeden z XVII-wiecznych publicystów nazwał sejmiki, sejmy, rokosze, zjazdy, legacje, wojny itp. "kościołami cnoty obywatelskiej").
Roztwory tłoczone są do baterii w obiegu zamkniętym z dwóch osobnych zbiorników. Po rozładowaniu akumulatora można go ponownie naładować lub po prostu wymienić roztwory na już naładowane. Zamiast więc na stacje benzynowe, podjeżdżać będziemy być może samochodem na "stacje wanadowe". Oddając zużyte elektrolity, które tam będą regenerowane, napełnimy zbiorniki nowymi roztworami. Jeśli weźmiemy pod uwagę sprawność i wydajność akumulatorów wanadowych, projekt wydaje się zupełnie realny.
Koloratura z wariacjami na temat człowieka przez wysokie C to wiersz-aria, jakiego dotąd nie było w naszej poezji. Jest bowiem nie tylko opisem wirtuozerii, ale i swoistym jej popisem - w sferze dźwięków i w konsekwentnej metaforyzacji pojęć na wyższych piętrach.
Ogromne znaczenie ma leczenie farmakologiczne. Jeśli zakażona kobieta w czasie ciąży leczy się AZT, niebezpieczeństwo infekcji u dziecka zmniejsza się do około 8%. W Polsce od 1986 do 1997 roku 88 HIV-dodatnich kobiet urodziło dzieci. 15 zostało zakażonych przez matki, część z nich już w okresie życia płodowego. Znacznie rzadziej zdarzają się infekcje w wyniku transfuzji krwi lub przyjmowania preparatów krwiopochodnych.
Obecnie wiemy o istnieniu co najmniej trzech różnych syntaz NO. Syntaza NO w śródbłonku, zwana śródbłonkową, jest innym białkiem - chociaż oczywiście podobnym - niż syntaza neuronalna występująca w komórkach nerwowych. Inny jest też enzym obecny w komórkach układu odpornościowego, makrofagach, zwany syntazą indukowalną.
Poważne zaburzenia dobowego rytmu syntezy melatoniny występują również podczas podróży transkontynentalnych przy przekraczaniu stref czasowych. Także w tym przypadku fototerapia może złagodzić lub znieść całkowicie niekorzystne objawy. Adaptację do nowych warunków przyspiesza naświetlanie we wczesnych godzinach porannych światłem o odpowiednim natężeniu.
Ostatnio wiele osób woli zażyć pigułkę melatoniny, co z pewnością jest mniej uciążliwe niż naświetlanie, choć wcale nie wiadomo czy lepsze dla organizmu.
Ósmego maja BeppoSAX zarejestrował błysk, którego optyczny odpowiednik był widoczny jeszcze przez kilka tygodni. Tym razem udało się "złapać" odpowiednik optyczny w na tyle jasnej fazie, że używając teleskopu Kecka Mark Metzenger i współpracownicy zdołali uzyskać widmo obiektu.
Wykazano, że zarodniki pleśni są odpowiedzialne za ok. 40% zgonów u ludzi chorych na białaczki. Jeżeli zakażeniu ulegnie pacjent po przeszczepie organu, ma zaledwie ok. 10% szans na przeżycie. Tymczasem tylko 7% amerykańskich oddziałów dla chorych po przeszczepach zakazuje bliskich kontaktów odwiedzających z pacjentem.
Takie mechanizmy wzajemnej regulacji liczebności obserwowano u drapieżnych bezkręgowców specjalizujących się w określonym rodzaju pokarmu, a także u kręgowców żyjących na dalekiej północy. W przypadku kręgowców naszej strefy klimatycznej byłyby to zależności zbyt uproszczone. Różnorodność potencjalnych ofiar jest tu bowiem znacznie większa i jeżeli drapieżnik ma trudności ze złapaniem ofiary z gatunku A, to może próbować szczęścia z gatunkiem B itd.
Współczesne badania dowiodły, że komety są pozostałościami tworzywa, z którego ponad 4.5 mld lat temu powstał Układ Słoneczny. Co więcej, prawdopodobnie to one dostarczyły na Ziemię materię organiczną, niezbędną dla rozwoju życia. Te urodziwe i rzadko oglądane ciała niebieskie mogą wiele powiedzieć o naszej przeszłości i pochodzeniu. Nic więc dziwnego, że chcemy lepiej poznać ich tajemnice.
Wśród trzech pozostałych młodych rysi śledzonych telemetrycznie, które osiedliły się w Puszczy Białowieskiej, były dwie samice. Zajęły one terytoria w sąsiedztwie swych matek. Zapewne samica, która w przyszłości sama będzie wychowywać młode, łatwiej sobie poradzi, polując na dobrze znanym terenie.
Była ona badana przez Jakuba Bernoulliego w latach 1691-1692. Pojawiła się również wzmianka o niej w listach Leibniza z roku 1715. Obecną nazwę otrzymała w roku 1836, ale jeszcze długo występowała w literaturze fachowej pod innymi nazwami: kubocykloidy lub tetrakuspidy.
Wymóg, by planety świeciły światłem odbitym, jest nieistotny, ponieważ nie pozwala ograniczyć ich liczby. Wszystkie obiekty w naszym Układzie są widoczne głównie dzięki promieniowaniu słonecznemu; same emitują minimalne ilości energii (rekordzista w tej konkurencji, Jowisz, wytwarza w swym wnętrzu nie więcej niż 10% energii, jaką otrzymuje ze Słońca). Ponieważ te ilości są bardzo małe, można je pominąć.
Gdy na pokładzie wojskowego Boeinga VC-25A przebywa prezydent USA, samolot przyjmuje kryptonim radiowy Air Force One i staje się najważniejszym statkiem powietrznym w przestworzach.
Określenie VIP - Very Important Person, czyli Bardzo Ważna Osobistość - przysługuje wąskiej grupie osób (głowom państw, szefom rządów i parlamentów), którym ze względu na nadrzędny interes państwa powinno się zapewnić szczególne bezpieczeństwo i standard życia.
Torby, które wraz z zawartością całkowicie się rozkładają, rozwiązują ten problem. Mimo że droższe od tradycyjnych, są chętnie kupowane. Inny produkt z tej serii to torba na zakupy. Jest przezroczysta, przypomina powszechnie używane, ale rozkłada się w ciągu 30-40 dni na kompostowej pryzmie.
Cóż on miałby konkretnie robić?
Zadaniem brokera informacji będzie wypreparowanie ze zbioru zasobów sieci pewnego podzbioru informacji, określonego przez zlecony mu temat. Informacja ta nie tylko musi być relewantna i w stosunku do zawartości sieci zbliżona do pełnej. Powinna ona również być akredytowana, gwarantowana.
- Czy równie powszechne obecnie torebki plastykowe także mogą trafić do spalarni śmieci?
- Oczywiście, tworzywa sztuczne można palić w spalarni, ale tylko te, które nie zawierają chloru. Na szczęście, polichlorek winylu jest już stosowany na znacznie mniejszą skalę, a wyroby z niego są wyraźnie oznakowane.
- A co robić z tymi, które zawierają chlor?
Namawiałbym wydawców polskich na innowację w stosunku do oryginału; na wydanie całości na osobnych kartkach, składanych w skoroszycie, tak aby je można było wyjmować, a także wymieniać. Tym sposobem można by wciągnąć czytelników do redagowania i ulepszania wydawnictwa, uzupełniania go nowymi pomysłami, do konkursu na nowe, ciekawsze jeszcze, dowcipniejsze ujęcia.
Dla czternastolatków sześćdziesięcioletnich warto by natomiast zastosować większą czcionkę.
Niezależnie od rodzaju szczepionki, pełna ochrona trwa przez około trzy lata. Potem odporność się zmniejsza i wtedy zetknięcie się z Bordetella pertussis może wywołać chorobę o niepełnych objawach. Jak podaje Centers for Disease Control w Atlancie, w Stanach Zjednoczonych co roku setki tysięcy nastolatków, a także osób dorosłych, chorują na "słaby" koklusz, zwykle rozpoznawany jako zapalenie oskrzeli.
Już Pitagorejczycy znali podobno wszystkie najbardziej regularne wielościany nazywane foremnymi. Wielościany foremne zbudowane są z jednakowych wielokątów foremnych, ponadto w każdym ich wierzchołku schodzi się tyle samo krawędzi. Obecnie mówimy czasem, że są to bryły platońskie. Bowiem to właśnie Platon (w dialogu "Timajos") opisał je, przyporządkowując im poszczególne żywioły: czworościanowi - ogień, sześcianowi - ziemię, ośmiościanowi - powietrze, a dwudziestościanowi - wodę. Dwunastościan foremny miał symbolizować ład kosmiczny.
Dzięki badaniom izotopowym można określić, skąd pochodzą klejnoty.
Szmaragdy od wieków są najbardziej poszukiwanymi kamieniami szlachetnymi, cenionymi nieraz wyżej od diamentów. Nic w tym dziwnego, bo klarowne, błyskające nasyconą zielenią jubilerskie odmiany występują zaledwie w kilku miejscach na świecie. Do powstania potrzebują gorącej wody i trzech rzadkich pierwiastków: berylu, wanadu i chromu. Żaden z nich nie interesuje jednak badaczy tak, jak jeden z popularniejszych składników szmaragdu - tlen.
W prekolumbijskiej Mezoameryce świąt ku czci zmarłych było bardzo wiele. Świadczy to o dużym znaczeniu, jakie przypisywano okazywaniu pamięci i szacunku zmarłym. Ów stosunek do zmarłych przetrwał do czasów współczesnych, gdyż także i dziś jest to jedno z najważniejszych świąt w Meksyku.
5. Co miesiąc będziemy ponadto publikowali listę uczestników naszej zabawy, zajmujących w bieżącym rankingu pierwszych 10 miejsc; a więc sława, sława i jeszcze raz sława...
6. Erudyci II stopnia będą mogli w następnej turze konkursu (jeśli, naturalnie, zechcą go Państwo zaakceptować) walczyć o tytuł erudyty III stopnia (i następnych, ale wszystko w swoim czasie...).
Szczególnie bogaty materiał archeologiczny pochodzi z 24 szybów grobowych, wykutych w skale w okresie Starego Państwa (połowa III tysiąclecia p.n.e.), które odsłonięto po wschodniej stronie grobowca wezyra, rozszerzając teren wykopalisk w kierunku piramidy Dżesera. W niektórych komorach grobowych stoją kamienne sarkofagi. Prawie wszystkie komory zawierają szkielety ludzkie i pozostałości zastawy grobowej. Dla historyka najciekawsze są "ślepe wrota" z imionami i tytułami pochowanych tu dworzan faraonów.
Najpiękniejszy gwiazdozbiór letniego nieba, Łabędź, wisi teraz wprost nad naszymi głowami, wskazując swą wyciągniętą w locie szyją kierunek południowo-zachodni. Wprost pod nim bez trudu odnajdziemy drugiego skrzydlatego przedstawiciela niebieskiej menażerii - Orła. On to właśnie na polecenie Zeusa przyniósł na Olimp podczaszego greckich bogów - Ganimedesa. Między Łabędziem i Orłem warto odszukać niewielki, ale bardzo regularny gwiazdozbiór Delfina.
Nie wiemy jeszcze, na ile uniwersalny jest przedstawiony model. Czy rzeczywiście każda silna radiogalaktyka to kwazar widoczny z boku? Czy wszystkie galaktyki Seyferta typu 2 mają pierścień pyłowy i ukryty obszar szybkich obłoków gazowych? Czy w różnych stadiach ewolucji Wszechświata aktywne jądra galaktyk były identyczne?
Rozwiązania można nadsyłać do końca listopada br. pod adresem: Redakcja "Wiedzy i Życia", ul. Garażowa 7, 02-651 Warszawa. Na kopercie prosimy dopisać: PUZELAND 11/97 oraz podać liczbę rozwiązanych łamigłówek, stawiając dodatkowo (+), jeżeli będzie wśród nich zadanie dla wytrwałych.
Wśród osób, które nadeślą rozwiązania największej liczby łamigłówek (bez zadania dla wytrwałych), rozlosujemy płyty kompaktowe. Natomiast najlepsze rozwiązania zadania dla wytrwałych wezmą udział w losowaniu nagrody pieniężnej w wysokości 100 zł.
Dla człowieka jasne jest, że nie ma co się męczyć: suma liczb parzystych jest zawsze parzysta.
I to jest właśnie tajemnicze pojęcie "zrozumienia". Matematyki nie da się sprowadzić do zbioru tez wyjściowych i reguł wnioskowania, za pomocą których dowodzi się twierdzenia. Gdyby tak było, w roli matematyka doskonale spisywałby się komputer. Tymczasem wyobraźnia matematyczna nie jest algorytmiczna.
Nie jest to łatwe, bowiem niektóre instytucje nie ujawniają odpowiednich danych na przykład Centrum Kart Wielkopolskiego Banku Kredytowego, działające około roku, wciąż nie podaje do publicznej wiadomości swoich wyników. Jak poinformowała "Rzeczpospolita", tylko w trzecim kwartale ub.r. centra rozliczeniowe PolCard oraz Centrum Kart i Czeków Pekao SA przetworzyły 5.2 mln transakcji dokonanych przy użyciu kart płatniczych. Łączna ich wartość to 1.1 mld zł. Średnio płacąc kartą, wydawaliśmy 211 złotych.
Idea tomografii komputerowej (CT) zrodziła się w dwóch odległych od medycyny dyscyplinach naukowych - astronomii i matematyce. Twórcy urządzenia Godfrey Haunsfield i Allen Cormack otrzymali Nagrodę Nobla, a w uzasadnieniu jej przyznania Komitet Naukowy stwierdził, że żadna inna metoda w diagnostyce medycznej nie przyniosła tak wydatnego postępu w tak krótkim czasie.
Bryła przypomina kształtem łódkę z wydłużonym "dnem", na którym spoczywa, i charakteryzuje się wydłużonym rozkładem masy. Aby osiągnąć specyficzne właściwości dynamiczne kamienia celtyckiego, musimy zadbać, żeby oba te wydłużenia nie pokrywały się, ale tworzyły względem siebie pewien kąt ostry (por. ryc 1).
Wielka Encyklopedia Diderota zwała Polskę w XVIII wieku - paradis Judaeorum, rajem Żydów. Ich gminy w Polsce, kahały, cieszyły się szerokim samorządemo dość specyficznym ustroju: wybieralnym władzom kahału co miesiąc przewodniczyłkto inny. Od czasów Stefana Batorego miały i swój parlament, waad - słynny "Sejm Czterech Ziem".
Wiele ptaków owadożernych zimą zmienia jadłospis na roślinny. Jemiołuszka na przykład w ciepłych porach roku jest amatorką much łapiącą w locie owady. Zimą, przylatując na popas do Polski, zadowala się pozostałymi na krzakach jagodami. Zmieniają menu także kosy miejskie, kwiczoły - są zimą owocożerne, pozostające w miastach szpaki żerują zaś chętnie na przydomowych śmietnikach.
W przeciwieństwie do kosztów przedsięwzięcia, znacznie mniej imponująco przedstawiałyby się korzyści. Krótki pobyt na powierzchni Marsa wyklucza prowadzenie pożytecznych badań, natomiast okres spędzony przez kosmonautów w otwartej przestrzeni kosmicznej, w warunkach zerowej grawitacji i bez solidnej osłony przed silnym promieniowaniem kosmicznym byłby bardzo długi.
Bardzo zachęcam do wizyty w ICM i stałego korzystania z jej usług. Pokazałem tu - dla zachęty - tylko kilka; o jednej jeszcze jednakże muszę wspomnieć, obiecując sobie napisać o niej szerzej przy okazji. Otóż z witryny Sun SITE dostępna jest znakomita, bardzo szybka maszyna wyszukiwawcza Infoseek, i to całkowicie spolszczona: wszystkie "ściągawki", czyli mówiąc żargonem helpy, są "po naszemu". Serdecznie rekomenduję!
Czy transgeniczna żywność jest bezpieczna?
Doświadczenia laboratoryjne wykazały, że gąsienice motyli monarchów, karmione transgeniczną żywnością, miały kłopoty ze zdrowiem. Opisane badania dotyczą wybranego etapu życia owadów i krótkiego, laboratoryjnego doświadczenia. Stanowią ważne ostrzeżenie, nie mogą jednak bez dalszych badań być traktowane jako całkowicie wiarygodne [patrz: Żywność Frankensteina?, "WiŻ" nr 5/1999].
W systemie można się posłużyć tłem rzeczywistym, sfilmowanym w innych okolicznościach i w innym miejscu - to właśnie mogli obejrzeć widzowie telewizyjnej relacji z Media Forum: popularni telewizyjni prezenterzy przechadzali się po "wmiksowanej" w obraz warszawskiej Starówce w towarzystwie wygenerowanej figurki (zdjęcie powyżej). Można też stworzyć wirtualną, nieistniejącą w rzeczywistości, a nawet zupełnie nierealną scenografię, w której odgrywać będą swe role prawdziwi aktorzy.
JUŻ STAROŻYTNI GRECY...
Mniejsza jednak o trzciniaki czy pszczoły. Pytaniem, które naprawdę fascynowało ludzi od tysiącleci, jest oczywiście możliwość wyboru płci własnych dzieci. Jakkolwiek obserwacje prowadzone na innych zwierzętach świadczą o istnieniu - przynajmniej teoretycznie - szansy świadomej selekcji, ten emocjonalnie, politycznie i etycznie skomplikowany problem pozostaje jeszcze w dużej mierze biologiczną zagadką.
Pierwszy proponowany adres to http://www.li.net/~george/pavilion.html, ale nie ma sensu próbować go otworzyć: skieruje tylko pod adres http://www.georgehart.com/pavilion.html, gdzie zgodnie z zapowiedzią omawianego listu znajdą się wzory struktur geodezyjnych do samodzielnego wykonania z najróżnorodniejszych materiałów; konstrukcje ze spinaczy, widelców, owoców, papieru. Ogromny zbiór odnośników na ten temat. Uprzedzamy: tworzenie takich modeli jest to zajęcie tylko dla cierpliwych majsterkowiczów. Ale powstają rzeczy wspaniałe...
Reprodukujemy również śliczną stronę Miejskiej Biblioteki Publicznej. Nie reprodukujemy strony ofert inwestycyjnych miasta, ale tak właśnie lokalna władza powinna korzystać z Sieci. Nawiasem mówiąc: może założymy wspólnie w Trzebini Krajowe Stowarzyszenie Prasy Internetowej? Czy nie warto wymienić doświadczenia, nauczyć się czegoś od sprawniejszych warsztatowo, poznać różne sposoby pokonywania trudności? Chętnie będziemy taką inicjatywę wspierać słowem drukowanym!
Uchodźcy uczestniczący w programie integracyjnym mogą pozostać w ośrodku, ale nie dostają żadnych pieniędzy do ręki, bo są one przekazywane na ich utrzymanie. Nie można tam również prowadzić normalnego życia - wszystko bowiem robi się za nich: dostają jedzenie, mają wyprane ubrania itd. Położenie ośrodków z dala od dużych miast utrudnia znalezienie pracy, wejście w rytm zwykłego życia, wtopienie się w społeczeństwo.
W "Gazecie Wyborczej", w której list ten się ukazał, redaktor naukowy słownika, prof. Edward Polański, napisał m.in.: [...] Oburzenie autorów listu na wulgaryzację języka i kultury współczesnej jest słuszne. Natomiast nie jest uzasadnione oburzenie na wulgaryzację "polskiego słownika ortograficznego". [...] Wysunięte pretensje pod adresem autorów słownika nie zmienią językowej rzeczywistości. Tylko naiwni wierzą w to, że rzecz, która nie jest nazwana, nie istnieje [...].
Wszelkie tego rodzaju zjawiska, które nie prowadzą do natychmiastowej śmierci, z powodu dużej liczby czynników sprzyjających powstaniu schorzenia muszą być badane na wielkiej liczbie przypadków. Zajmują się tym metody epidemiologiczne, ujmując we wzory matematyczne modele opisujące ryzyko. Dla wyjaśnienia tych zależności za najwłaściwsze uznano zajęcie się górnictwem uranowym, gdzie wpływy radonu są oczywiście wyraźniejsze niż radonu mieszkaniowego.
W pewnych warunkach może jednak być inaczej. W środowisku zmienionym przez działalność człowieka, ofiary często mają mniejsze szanse ukrycia się przed drapieżnikami. Kuropatwy, na przykład, zakładają gniazda na miedzach (wąskich pasmach chwastów pomiędzy sąsiednimi uprawami), które mogą być stosunkowo łatwo penetrowane przez lisy, psy i koty.
Na co zatem liczą inwestorzy? Jedną z nowinek, które obiecują przyszłe zyski, jest upowszechnienie pracy na odległość. Ma się ona stać jednym z głównych zastosowań sieci komputerowych, a obecnie korzysta z tego aż 11 mln Amerykanów. Zalety są oczywiste: lepsze wykorzystanie czasu, likwidacja stanowisk roboczych, rozładowanie korków na autostradach.
Między godz. 10:10 - 13:15 zebrano w CLOR na filtrze pył promieniotwórczy z około 700 m3 powietrza. Analiza spektrometryczna wykazała, że jego skład izotopowy jest typowy dla procesów reaktorowych, a nie wybuchu jądrowego. Mimo licznych usiłowań, nie udało się skomunikować z prezesem PAA, więc około godz. 17:00 informację o zagrożeniu radiacyjnym kraju przekazałem sekretarzowi naukowemu PAN, prof. Janowi Kaczmarkowi, który zobowiązał się natychmiast zawiadomić premiera.
W świecie nauki początek jesieni to emocje towarzyszące Nagrodom Nobla. W okresie poprzedzającym oficjalne ogłoszenie werdyktów coraz częściej na łamach prasy pojawiają się spekulacje, kto zdobędzie to prestiżowe wyróżnienie. W dziedzinach przyrodniczych komuś na ogół udaje się go przewidzieć, jednak w pozostałych - zwłaszcza w dziedzinie literatury - jest to zwykle niespodzianka. Tak było również w tym roku.
Zamieszczone obok zdjęcie przedstawia część panoramy "astronomicznego miasteczka" na szczycie Mauna Kea. W kulistych kopułach w środku pola widzenia mieszczą się teleskopy Keck I i Keck II (każdy o średnicy 10 m). Na lewo od nich widać cylindryczny budynek mieszczący teleskop Subaru. Gemini North zajmuje drugą kopułę od prawej.
1 Wyjaśnijmy, że do robienia zakupów w Internecie własny komputer nie jest niezbędny: można skorzystać z komputera w miejscu pracy, albo na przykład z maszyny ogólnodostępnej w jakiejś kawiarni internetowej, tzw. cybercafe. To ostatnie rozwiązanie jest powszechnie stosowane przez przestępców komputerowych, bowiem najlepiej zapewnia anonimowość.
Najlepszą porą do obserwacji tych rzadkich zjawisk atmosferycznych jest pierwsza godzina po zachodzie słońca lub ostatnia przed jego wschodem. Chmury te są wtedy oświetlone promieniami znajdującego się tuż pod horyzontem słońca. Wieczorem, kiedy słońce opuszcza się na około 6° poniżej horyzontu, mogą być widoczne nie tylko w północnej części nieba (dotyczy to obszaru Polski), gdzie przede wszystkim należy ich szukać, ale również bliżej zenitu.
Czas na diagnozę. Ministerstwo Środowiska stało się bastionem sił antyekologicznych, miejscem współpracy raczej z przeciwnikami ochrony przyrody - najbardziej wrogimi grupami w samorządach. Udzielanie im w znowelizowanym prawie różnych koncesji jest sprzeniewierzeniem się leżącej u podstaw idei rozwoju zrównoważonego zasadzie nadrzędności dobra wspólnego.
Współczesna stacja paliw to poligon ciągle nowych marketingowych koncepcji, szeroka gama usług towarzyszących, niemal - miejsce dla wszystkich! Powstają więc nieoczekiwane zagrożenia; stacje stają się miejscem pozbywania się różnych szkodliwych w skutkach odpadów: pustych puszek, opakowań po oleju i napojach chłodzących, przepracowanych olejów, płynów hamulcowych, środków chroniących przed mrozem, zużytych akumulatorów i opon.
Oczywiście, niektóre rzeczy lepiej czyta się na papierze i dlatego przedwczesne okazały się obawy wydawców prasy. Złote lata się skończyły. Prasa funkcjonująca według modelu powstałego pół wieku temu jest przeżytkiem. Multimedia pukają do naszych drzwi - przestrzegał kilka lat temu na zjeździe Newspaper Association of America w San Francisco jej przewodniczący, Charles T. Brumback.
Otóż największe dziś liczby bliźniacze zapisane w postaci nie rozwiniętej, to 570918348.105120 x1 (tę parę znalazł w październiku ub.r. Harvey Dubner) oraz wyszukana w miesiąc później przez K. H. Indekoferai A. Ja'raia z Padeborn University jeszcze większa para: 242206083.238880x1.
Bliźniaki - rekordzistki mają po 11713 cyfr; zapisanie każdej z nich,w postaci rozwiniętej, zajęłoby zatem ponad 6.5 strony znormalizowanego maszynopisu...
Otrzymawszy porcję energii, jądro może zachowywać się niby wirujący bąk; może nastąpić silna deformacja jego kulistego kształtu; stwierdza się również falowanie powierzchni jąder i wahadłowy ruch protonów względem neutronów. We wszystkich tych przypadkach nukleony poruszają się całą grupą, przejawiają zatem zachowanie kolektywne, takie właśnie jak cząsteczki cieczy - płyną całą gromadą.
Mapa nie zawiera wszystkich gwiazd widocznych gołym okiem, lecz kilkaset najjaśniejszych, do 4.5 wielkości gwiazdowej (4.5m). Gwiazdom towarzyszy wstęga Drogi Mlecznej, której delikatną poświatę można dostrzec z dala od świateł miejskich. Oprócz gwiazd na mapie można także odnaleźć Księżyc, który porusza się w pobliżu ekliptyki (drogi Słońca wśród gwiazd), przebiegającej przez konstelacje zodiaku, oraz planety: jasnego Marsa (-1m) i słabego Plutona (14m).
Każdego dnia ludzie podejmują dramatyczne decyzje o opuszczeniu domów, bliskich i swoich krajów. Niewielu z nich może sobie pozwolić na ucieczkę samolotem, większość wybiera się w drogę pieszo, zmierzając ku najbliższej granicy. Uciekają przed wojną lub przed prześladowaniami, obawiając się, iż zostaną uwięzieni, będą torturowani lub straceni. Ich obawy wypływają z cierpień już doznanych, autentycznego zagrożenia lub doświadczeń przyjaciół i sąsiadów.
Sukces RPA w odtworzeniu populacji nosorożca białego był możliwy m.in. dzięki przyciągnięciu turystów płacących za szansę wytropienia, obejrzenia i sfotografowania rzadkich gatunków. Powstał rynek pracy dla przewodników, tropicieli i strażników. Nie brakuje także zatrudnienia w hotelach, przy budowach dróg, w pamiątkarstwie. Każdy nowy etat stworzony przez ekoturystykę jest realną szansą na poprawę bytu miejscowej ludności (jeden zatrudniony utrzymuje średnio 15 osób).
W puszce głowowej wielu gatunków owadów widoczne są miejsca, przez które światło może łatwo przenikać w głąb mózgu. Kutykula indyjskiego chrząszcza Pachymorpha sexguttata (fot. 3.) jest bardzo ciemna, co ułatwia odnalezienie cienkich i jaśniejszych miejsc, przez które światło działa bezpośrednio na mózg (fot. 4. - strzałka); po podświetleniu puszki głowowej od środka za pomocą światłowodu w miejscach tych prześwituje światło.
Zniesiono wszystkie wewnętrzne cła i myta - co udrożniło rzeki i wręcz od razu zwiększyło polski eksport przez Gdańsk.
Zarządzono reformę podatków i utworzono komisję długów państwowych, która miała zbadać, co się komu naprawdę należy (a pretensje sięgały jeszcze wieku XVII!), i podjąć spłatę rzeczywistych zobowiązań.
Tadeusz Kantor pozostawił dorobek zaskakująco różnorodny i olbrzymi. Składają się nań setki obrazów, rysunków i szkiców, kostiumy i modele teatralne, projekty scenograficzne. Występował z własnymi koncepcjami w sztuce, np. z ideą ambalaży czy ideą podróży. Organizował liczne wystawy, tzw. akcje i happeningi. Stworzył eksperymentalny teatr Cricot 2, w którym przygotował dziewięć premier. Dziesiątego spektaklu, Dziś są moje urodziny, nie zdążył ukończyć.
Mapa nie zawiera wszystkich gwiazd widocznych gołym okiem, lecz kilkaset najjaśniejszych, do 4.5 wielkości gwiazdowej. Gwiazdom towarzyszy wstęga Drogi Mlecznej, której delikatną poświatę można dostrzec z dala od świateł miejskich. Oprócz gwiazd na mapie można także odnaleźć Księżyc, który porusza się w pobliżu ekliptyki (drogi Słońca wśród gwiazd), przebiegającej przez konstelacje zodiaku.
Ptaszniki to duże, a nawet olbrzymie (o długości ciała do 11 cm), kosmate i groźnie wyglądające pająki. Ich mocne nogi są niezbyt długie, a głaszczki sprawiają wrażenie piątej pary odnóży (zwłaszcza u samic). Najbardziej widoczną cechą czyniącą z ptaszników odrębny podrząd w rzędzie pająków jest budowa szczękoczułków, czyli chelicer.
W hinduizmie istnieje też bardzo popularny kult Bogini Matki. Łączy się go zwykle z praktykami określanymi mianem siaktycznych lub tantrycznych. Siakti (moc) jest personifikacją energii boga w postaci żeńskiej. Kult małżonki Śiwy ma wielu zwolenników; współcześnie ma on dwa aspekty: dobroczynny i budzący grozę. W pierwszym bogini występuje pod imionami Gauri, Uma, Parwati, w drugim - Durgi, Kali, Ćamunda.
Robert Dudley, biolog z University of Texas w Austin, wystąpił z interesującą sugestią – być może nasze upodobanie do alkoholu zrodziło się jako pożyteczne przystosowanie pomagające w przeszłości naszemu gatunkowi przeżyć trudne czasy niedostatku pożywienia. Jego zdaniem, nadpsute owoce mogą mieć sporą zawartość alkoholu (do 5%), ale jednocześnie są kaloryczne. Osobnicy, którzy wyrobili sobie smak na sfermentowany owoc, mogli mieć lepsze szanse przetrwania. Nie mówiąc już o spłodzeniu potomstwa.
Samice zgłęba olbrzymiego mają monstrualnie długie pokładełka, nawet siedmiocentymetrowej długości. Sięgają nimi w głąb kanałów larwalnych drewnożerców w poszukiwaniu ich larw, które uśmiercają jadem (ryc. 1). Potomkowie zgłębów, wylęgający się ze złożonych w pobliżu ofiary jajeczek, pożerają ją w całości. Obserwowano samice, które docierały pokładełkiem do larw po przebiciu pięciocentymetrowej warstwy drewna. Operacja taka może trwać kilkadziesiąt minut. Samica z niemałym wysiłkiem przeciska pokładełko przez słoje pnia, warstewka po warstewce.
Początek znanego nam Wszechświata, czyli Wielki Wybuch, nastąpił około 13 mld lat temu. Wystarczyło jednak tylko około 200 mln lat, by inteligencja zaistniała na bazie wystarczająco skomplikowanych organizmów żywych. Fermio szacował, że ziemska cywilizacja może rozprzestrzenić się na całą Galaktykę w ciągu 100 mln lat. Czas rozwoju i czas ekspansji inteligencji to tylko drobny ułamek wieku Wszechświata.
Decydujące znaczenie zatem dla rozwoju produkcji żółtego metalu posiada nadal złoże afrykańskie Witwatersrand, które dostarcza rocznie ponad 350.000 kg złota, decydując o kształtowaniu się całej produkcji światowej.
Załamanie się linii produkcji złota w 1942 r. było spowodowane przejściem górników z radzieckich i anglosaskich kopalń złota bądź do służby wojskowej, bądź też do pracy w kopalniach innych, wojennie bardziej przydatnych metali.
Sztuczne tworzenie organizmów mozaikowych czy też wprowadzenie zmienionych genów do komórek bez wątpienia przyczynia się do postępu nauki, ale nie znajduje odbicia w zjawiskach występujących w naturze. Nasuwa się więc pytanie, w jaki sposób muszka owocowa może pomóc w rozwiązywaniu dylematów człowieka.
Kolor pełni w obu rodzajach reklamy bardzo interesującą funkcję. Nie tylko pobudza, ale także wyraża emocje. O ile achromatyczna część jest przeważnie smutna, o tyle barwna jest wesoła i dynamiczna (w reklamach telewizyjnych niebagatelną rolę w tym odgrywa też muzyka i ścieżka dźwiękowa). Poza tym schemat taki sugeruje, że jak od przeszłości lepsza jest teraźniejszość, tak od teraźniejszości będzie lepsza przyszłość.
Energia wydzielana przez Słońce jest pierwotną przyczyną prawie wszystkich zjawisk zachodzących w atmosferze Ziemi. Ilość energii docierającej do Ziemi od Słońca nie jest jednak stała, lecz zależy od stopnia jego aktywności. Aktywność Słońca wpływa więc na procesy atmosferyczne, takie jak na przykład cyrkulacja powietrza i cykl hydrologiczny (który obejmuje parowanie wód powierzchniowych, ich skraplanie się w atmosferze oraz powrót na powierzchnię Ziemi pod postacią opadów deszczu lub śniegu).
Niemal każdy podręcznik biologii opisuje wzajemne powiązania roślin motylkowych i bakterii korzeniowych (inaczej brodawkowych). Groch, fasola czy koniczyna, żyjąc w symbiozie z tymi bakteriami, są prawie niezależne od zawartości azotu w podłożu. Te glebowe mikroorganizmy są bowiem obdarzone zdolnością wiązania azotu cząsteczkowego (N2) i wbudowywania go do związków organicznych. Rośliny uzyskują gotowe związki azotowe wytworzone przez mikroorganizmy, a w zamian dostarczają partnerowi własne produkty fotosyntezy.
Dowód na ocieplanie Ziemi.
Analizując liczne dane ze źródeł historycznych, udało się ustalić, że jeziora zamarzają coraz wcześniej i rozmarzają później. Jest to jeden z najpoważniejszych dowodów na to, że powierzchnia Ziemi się ociepla.
Kiedy nadejdzie cyklon?
NASA wystrzeliła nowego satelitę TRMM (Tropical Rainfall Measuring Mission), z którym wiąże się ogromne nadzieje na skuteczne przewidywanie cyklonów tropikalnych.
Zdumiewa u Lenina dar naukowego przewidywania. Wkrótce po pierwszej wojnie światowej - Lenin w jednym z dzieł, na marginesie zasadniczych rozważań, przewidywał, iż po dwudziestu latach dalszego istnienia europejskiego kapitalizmu Europa może przeżyć najście podobne do napoleońskiego, może być wtrącona w sytuację krajów kolonialnych, ucisku kolonialnego i wtedy zadaniem europejskiego proletariatu stanie się narodowa odbudowa krajów.
Zarówno analiza Bahcall, jak i Juszkiewicza nie uwzględnia stałej kosmologicznej. Trzeba jednak zaznaczyć, że pomiar stałej kosmologicznej jest oparty tylko na kilkudziesięciu obserwacjach supernowych typu Ia, których przydatność w charakterze "świec standardowych" może być dyskusyjna. Wyniki Bahcall i Juszkiewicza są natomiast oparte na znacznie solidniejszych podstawach obserwacyjnych i teoretycznych.
Kłopoty z tożsamością Macieja i Mateusza każą mi tutaj przywołać jeszcze jedną parę imion, a mianowicie Szczepana i Stefana. Bo kiedy rodacy wracają z Wiednia, z reguły opowiadają o wrażeniach z katedry św. Stefana. Przecież mamy w przewodnikach ze stolicy Austrii Stephansdom (w innych językach: St. Stephen's Cathedral, Duomo di Santo Stefano) - bronią się, gdy im mówię, że byli w kościele pod wezwaniem innego świętego.
XM1, kamera cyfrowa firmy Canon, jest pierwszą domową kamerą wyposażoną w obiektyw, stosowany dotychczas tylko w profesjonalnym sprzęcie tej firmy. Wykonany z asferycznych soczewek ze szkła fluorytowego, pozwala na uzyskanie bardzo dobrej jakości obrazu. Nowa kamera Canona automatycznie ustawia wszystkie parametry nagrywania, bardziej ambitnym użytkownikom pozwala jednak samodzielnie kontrolować ostrość obrazu i ekspozycję. XM1 można również wykorzystać jako cyfrowy aparat fotograficzny. Na 60-minutowej taśmie miniDV można zapisać do 550 zdjęć.
Pierwsza historyczna wzmianka o teatrze cieni związana jest z legendą o ukochanej cesarza Wudi i pojawia się w kronice Północnej Dynastii Song (960-1127). Później, za czasów mongolskiej dynastii Yuan, wraz z armiami Czyngis-chana i jego następców wędrowały trupy lalkarskie, zabawiające żołnierzy. Szczytowy rozwój teatru cieni przypada na ostatnie dwa wieki istnienia cesarstwa: XVIII i XIX.
Jest to jednak bunt chwilowy, który musi ustąpić uczuciu bezsilności wobec nadrzędnych sił: I z nadzieją, że przetrwa, wiedziałem: nie przetrwa. W obu wierszach śmierć i przemijanie to proces bolesny, do końca niezrozumiały. Proces, któremu człowiek nie jest i nigdy nie będzie się w stanie przeciwstawić i w związku z tym jedynie może z pokorą go zaakceptować.
W lipcu 1999 roku podpisano kontrakty pomiędzy Hutą Stalowa Wola S.A. a brytyjską firmą GEC Marconi, dotyczące transferu technologii i współpracy kooperacyjno-marketingowej przy produkcji w Polsce samobieżnych haubic AS 52 Braveheart (Chrobry). Haubica jest rodzajem działa artyleryjskiego o dużym kalibrze.
Wykonawszy pierwszy etap, pomysłodawcy byli gotowi do podjęcia drugiego. Ogromnie interesowało ich, co z tych zabiegów wyniknie. Jak zachowają się geny wirusa zwierzęcego w bakteriach, a geny wirusa bakteryjnego w komórkach małpy? Czy fakt, iż pochodzą z różnych środowisk (diametralnie różnych organizmów) i dopiero na skutek manipulacji stały się jednością, znajdzie swoje odbicie w ich dalszych losach, czy też objawią jakieś uniwersalne cechy aktywnych genów?
Na rysunku przedstawiona jest przykładowa trasa na mniejszej planszy (7*7) obejmująca 24 pola; jej symetryczność jest przypadkowa i w rozwiązaniu nie jest wymagana.
Nagrodę (100 zł) otrzyma ten, kto narysuje najdłuższą trasę. W przypadku remisu o przyznaniu nagrody zadecyduje losowanie.
Surowy, suchy klimat, huraganowe wiatry oraz nieurodzajność gleb spowodowały, że odkryta w 1520 roku przez Magellana Patagonia długo nie była kolonizowana przez Europejczyków. Pierwsze trwałe osady założono dopiero w drugiej połowie XIX wieku. Ich mieszkańcy zajmowali się głównie hodowlą owiec, które jako jedyne znosiły tutejsze trudne warunki. Hodowla owiec jest do dzisiaj jedną z głównych gałęzi gospodarki tych nadal słabo zaludnionych rejonów.
Świat cząsteczek, atomów, elektronów przyjęto nazywać "mikroświatem". Wydaje się, że właściwsze byłoby już dziś mówienie o "nanoświecie" czy "femtoświecie".
Ryc. 3. Nanogitara wykonana z krzemu ma długość 20 razy mniejszą od grubości włosa ludzkiego. Jej struny mają grubość zaledwie około 50 miliardowych części metra.
W czasach Demokryta panował jeszcze inny pogląd na nicość materialną, który nazwę potocznym. Za próżnię uważano również to, co nie było wypełnione żadnym ciałem postrzegalnym. W tym sensie, na przykład, mówiono o dzbanie, że jest pusty, gdy nie zawierał wody. Zarówno próżnia w interpretacji Demokryta, jak i próżnia w rozumieniu potocznym stanowią ten sam rodzaj nicości materialnej, pojmowanej jako "brak" czegoś materialnego: atomów lub wody.
Proces balsamowania trwał około dwóch miesięcy. Potem, przez kolejne dwa tygodnie, ciało było bardzo starannie bandażowane. Tej czynności również towarzyszyły modlitwy i obrzędy. Na koniec imię zmarłego wypisywano na zewnętrznej warstwie płóciennych bandaży, a twarz mumii była okrywana maską wiernie odtwarzającą rysy.
Kropkę nad i postawił Harold Kroto, wykonując pomiary magnetycznego rezonansu jądrowego (NMR). Uzyskane widmo składało się z jednej tylko linii dowodząc, że wszystkie atomy cząsteczki C60 są równocenne - tak, jak wymagała tego struktura piłki futbolowej. W tym samym roku skaningowe mikroskopy tunelowe oczarowały strudzonych badaczy widokiem równych sfer C60 i nieco wydłużonych C70 przyklejonych do powierzchni złota. Zakończył się drugi rozdział krótkiej historii fullerenów.
Miasto Roskilde, odległe o 30 km od Kopenhagi, słynie z charakterystycznej sylwetki katedry, w której spoczywają królowie Danii. W krajobrazie tego miasta pojawił się jednak w ostatnich latach komin, pomalowany, jak to się teraz praktykuje na Zachodzie, w niebo oraz chmurki.
Standardy te zostały opracowane przez Centralną Komisję Egzaminacyjną z uwzględnieniem osiągnięć uczniów (wiedzy i umiejętności) zawartych w Podstawie programowej kształcenia ogólnego. Standardy wymagań egzaminacyjnych są podstawą do przeprowadzania sprawdzianów i egzaminów.
Prace nad nowym systemem egzaminowania od samego początku prowadzone są w sposób jawny i konsultowane zarówno wśród rzeczoznawców i ekspertów, jak i w szeroko rozumianym środowisku oświatowym.
Stanisław Ostrowski - Po śmierci prezydenta A. Zaleskiego w 1972 roku został jego następcą. Rada Trzech rozwiązała się.
Edward Raczyński - Objął funkcję w 1979 roku; złożył urząd po upływie kadencji w 1986 roku. Głównym celem programu emigracji było wówczas wspieranie dążeń niepodległościowych w kraju.
Boże Narodzenie, w Polsce zwane także Godami, Godnymi lub Godnimi Świętami, Świętymi Wieczorami, Koladką, rozpoczyna wieczór wigilijny 24 grudnia, a kończy dzień Trzech Króli 6 stycznia. Podobnie jak wiele innych świąt i uroczystości religijnych, mają one bogatą obrzędowość ludową, która jest swoistym połączeniem rytuałów kościelnych i przedchrześcijańskich wierzeń, obyczajów, zabiegów magicznych.
Stanisław Hadyna z kolei w swej pięknej reportażowej książce W słońcu Hellady członków Zespołu Pieśni i Tańca "Śląsk" ciągle nazywa zespolakami,prof. Stefan Swieżawski natomiast w tekście poświęconym Jerzemu Turowiczowi posługuje się formą odrodzeniowcy, odnoszącą się do członków założonegow 1919 roku Stowarzyszenia Katolickiej Młodzieży Akademickiej "Odrodzenie" (przypomina też słowa piosenki: Wszędzie jest pełno nas, odrodzeniaków).Wreszcie - w pewnym reportażu prasowym o górnikach Zagłębia Dąbrowskiego dyrektor kopalni pyta: Ilu mamy dziś fizoli?
Banki akcyjne brały prowizje od swych usług i szukały zysku. Szukając zysku, musiały ryzykować. Dopuszczały więc obciążenie majątku długiem do dwóch trzecich jego wartości (a nie do połowy, jak Towarzystwo). Ryzykowały i sposobem lokat. Musiały. Ze swej natury. Stąd i czasem padały: Galicyjski Zakład Kredytowy Włościański, założony w 1868 roku, zbankrutował w 1884 roku, co było katastrofą dla 30 tys. zadłużonych w nim gospodarstw chłopskich...
Dlaczego właściwie twierdzenie Banacha-Tarskiego wydaje się tak niezwykłe? Przede wszystkim dlatego, że nie zgadza się z intuicją. Nasza intuicja dotyczy jednak kul materialnych, a nie matematycznych. Słysząc o paradoksalnym rozkładzie kuli, chcielibyśmy stosować go do brył materii, najchętniej złota... Tymczasem możliwość takiego zastosowania wcale z pracy Banacha i Tarskiego nie wynika. I to z kilku powodów.
Najstarsza uczestniczka naszego współzawodnictwa (mówimy o konkursie majowym) liczy sobie lat 72; najstarszy uczestnik - 69. Najmłodsza uczestniczka ma 14 lat, uczestnik - 11. Średni wiek wszystkich wynosi dokładnie 25 lat, można więc przyjąć, że bawią się z nami ludzie w sile wieku.
Maksymalna uzyskana liczba punktów wynosi w konkursie majowym - jak wiadomo - 60 punktów, minimalna 2, średni wynik to nieco ponad 23 punkty.
W styczniu br. JOIDES Resolution wypłynął na Ocean Atlantycki z kolejnym zadaniem. Zamierzano wykonać osiem otworów wiertniczych w rejonie tzw. Blake Nose Plateau. Obszar ten znany jest już z innego odkrycia. W 1951 roku naukowcy z Lamont-Doherty Geological Observatory w University of Columbia znaleźli tam pierwszy dowód na istnienie wyraźnej granicy między trzeciorzędem a czwartorzędem. Jednak wyniki styczniowego rejsu przeszły wszelkie oczekiwania.
Pierwsza udana synteza nowego pierwiastka przeprowadzona została w 1940 roku. Uran 238 bombardowano neutronami (n), co prowadziło do powstania uranu 239. Następnie podlegał on przemianie beta, w której neutron emituje elektron (e-) i zamienia się w proton.
W ten sposób powstało wcześniej nieznane jądro atomowe o 93 protonach, które nazwano neptunem, tak jak planetę za Uranem.
Pokazują się też już pierwsze gołąbki. W tej rodzinie, podobnie jak u mleczajów (tzw. rydzów), owocniki gatunków niejadalnych mają piekący smak. Z tych wczesnych warte polecenia są gołąbki: modrożółty Russula cyanoxantha oraz błotny Russula paludosa. Ich kapelusze mogą osiągać nawet rozmiary dłoni, pierwszy - zielonkawy z miejscami żótawymi i niebieskawymi, drugi - ceglasty. Pierwszy rośnie w żyznych lasach liściastych, drugi - w ubogich, iglastych, wśród wrzosów.
Ich niski status społeczny sprawia, że poza czasem widowisk obrzędowych nie odgrywają oni istotnej roli w lokalnym życiu publicznym. Są ponadto zależni od społeczności wyższych, które mają zwyczajowe prawo ingerowania w życie tych ludzi. Dzisiaj zależność ta stopniowo zanika, ale tradycja jest jeszcze na tyle silna, że nawet rozpoczęcie uroczystości związanych z tejjamem nie jest możliwe bez zgody przedstawicieli wyższej społeczności, na przykład miejscowych braminów.
Receptą Hewitta na zmianę tego stanu rzeczy jest odformalizowanie fizyki. Stara się on nauczyć fizyki, nie używając języka matematyki, mówiąc obrazowo - bez wzorów. Autor uważa, że uczeń powinien przede wszystkim poznać zjawiska fizyczne i zrozumieć pojęcia. Na resztę czas przyjdzie później. W taki sposób uczy się fizyki w niektórych szkołach amerykańskich.
IMPERIALIZM EKOLOGICZNY.
Biologiczna ekspansja Europy 900-1900.
Alfred W. Crosby.
Przełożył Maciej Kowalczuk.
PIW, Warszawa 1999.
Jeszcze kilkaset lat temu Ameryka Północna, część Ameryki Południowej, Australia i Nowa Zelandia wyglądały zupełnie inaczej niż dziś. Nie było tam białych ludzi pochodzenia europejskiego, świń, krów, kur, koni, królików, pszenicy, jęczmienia, gorczycy, koniczyny, ospy, odry, grypy, tyfusu etc., a więc elementów ekosystemu Starego Świata.
Być może robienie ściągawek miało jakieś zalety dydaktyczne, ale było to w czasach braku dostępu do tanich możliwości kopiowania i odpowiednio zaopatrzonych księgarń i kiosków. Lecz i wtedy efekty takiej edukacji były krótkotrwałe, a przyswojona wiedza powierzchowna. Dzisiejsza wersja tego wykrętu głosi, że młody człowiek uczy się, czytając ściągę przed sprawdzianem...
Największym zagrożeniem środowiska jest emisja dwutlenku siarki i tlenków azotu powodująca kwaśne deszcze, które niszczą życie w akwenach, dewastują olbrzymie obszary lasów i powodują korozję konstrukcji metalowych i niszczenie budynków. Roczne straty z tego powodu w Europie sięgają wielu miliardów dolarów. Nie do oszacowania są ogromne straty spuścizny kulturalnej - zniszczone pomniki, rzeźby i budowle, w szczególności z piaskowca oraz marmuru. A jak wycenić straty na zdrowiu?
Prognozy biometeorologiczne IMGW zaistniały w 1974 roku dzięki zleceniu na informacje dla kierowców, złożonemu przez warszawskie Miejskie Zakłady Komunikacyjne, oraz dalszej bezinteresownej współpracy ze strony tej instytucji, która trwa do dzisiaj. Blisko trzydziestoletnia statystyka wypadków drogowych, notowanych przez MZK, pozwala na wiarygodne prognozowanie ryzyka wypadków w zależności od wystąpień niekorzystnej biotropii i trudnych warunków jazdy.
Szympansy uprawiają politykę. Tworzą też własną kulturę: mają swoje upodobania i zwyczaje, które przekazują z pokolenia na pokolenie.
Pytanie, czy zwierzęta mają kulturę, jest podobne do tego, czy kura umie fruwać. Ptak ten nie ma takich zdolności jak albatros czy sokół. Ale przecież ma skrzydła, potrafi nimi machać i nawet wzlecieć na niewysoką gałąź" - napisał Frans de Waal w artykule "Cultural Primatology Comes of Age".
Całokształt zjawisk występujących w otoczeniu Ziemi, związanych z oddziaływaniem Słońca lub innych obiektów lub zjawisk kosmicznych, np. błysków gamma [patrz: Czy jesteśmy sami w kosmosie?, "WiŻ" nr 4/1999] nosi nazwę pogody kosmicznej (ang. Space Weather). "Meteorologia kosmiczna" jest stosunkowo nową dziedziną nauki, rozwijającą się ostatnio bardzo szybko w wielu placówkach na całymświecie.
Rekapitulując, można powiedzieć, że dalszy rozwój technik wykorzystujących półprzewodnikowe emitery światła niebieskiego jest w głównej mierze związany z rozwojem technologii wytwarzania różnych form azotku galu, który dla krótkofalowej optoelektroniki jest tym, czym był krzem dla mikroelektroniki. Podstawowe problemy przemysłowej produkcji i masowych zastosowań półprzewodnikowych źródeł światła niebieskiego wydają się już rozwiązane.
Dalszy rozwój radiotechniki był już bardzo szybki. Duże znaczenie miało tu udoskonalenie przez Karla Ferdinanda Brauna (1850-1920) nadajnika oraz odbiornika dzięki zastosowaniu obwodów sprzężonych. W 1905 roku Karl Braun zbudował detektor kryształkowy. Umożliwiał on odbiór słuchowy. Detektorem mógł być, zetknięty z cienkim drutem, kryształ pirytu, galeny lub karborundu.
Dokładne dane liczbowe dotyczące przebiegu zaćmienia w wybranych miastach Polski przedstawia tabela poniżej. Przebieg zaćmienia w dowolnym miejscu w Polsce można w przybliżeniu określić za pomocą ryc. 3a i 3b.
JAK OBSERWOWAĆ?
Mimo że zaćmienie osiągnie bardzo dużą fazę, blask Słońca pozostanie na tyle silny, że oglądanie zjawiska okiem nieuzbrojonym będzie niebezpieczne!
Jak to się dzieje, że potrafimy odróżnić zapach zgnilizny od aromatu róży herbacianej?
Neurofizjolodzy przypuszczali dotąd, że jedną z przyczyn wysokiej "zdolności rozdzielczej" powonienia, nawet u tak kiepskiego węchowca, jakim jest człowiek, są różnice w wewnątrzkomórkowych mechanizmach obróbki informacji zapachowej (patrz też: "Sygnały", Seks, zapachy..., "WiŻ" nr 1/1997).
Do wyboru jest również kilka sposobów parzenia. Przygotowywana w urządzeniach przelewowych (np. ekspresach, perkolatorach czy flipach) jest smaczna i delikatna, choć traci około 20-30% aromatu. W ekspresach ciśnieniowych i dzbankach mokka, w których przez kawę przesącza się parę, nabiera dużej mocy i jest bardzo aromatyczna, gotowana zaś w imbrykach (tzw. tygielkach) staje się jeszcze mocniejsza, ale gorzkawa.
Gdybyśmy teraz rysowali po kolei punkty owego ciągu, to zobaczylibyśmy, że albo wszystkie zmieszczą się wewnątrz zadanego koła, albo część poza to koło "wyjdzie". Ale tu pojawia się problem: koniec końców trzeba narysować wszystkie wyrazy ciągu co, z powodów - nazwijmy je - czasowych, jest raczej niewykonalne.
Czy pamiętają państwo film "Przebudzenie" o ludziach przez wiele lat unieruchomionych i odciętych od świata przez chorobę, którzy pod wpływem nowego leku budzą się do życia? Opowiadał autentyczną historię, która nigdy nie wydarzyłaby się, gdyby nie badania Arvida Carlssona, jednego z nagrodzonych w ubiegłym roku przez komisję noblowską.
Podobnie jak we współczesnej Japonii, również w Tybecie żywe są dawne herbaciane tradycje, chociaż przyczyny ich kultywowania są zgoła odmienne. Tybetańska herbata nie jest napojem, lecz pożywnym pokarmem, dzięki któremu mieszkańcy Dachu Świata łatwiej znoszą przenikliwy chłód i wiatr. Legenda głosi, że przed wiekami, gdy sławny król Gesar wrócił do domu z kolejnej zwycięskiej wyprawy wojennej, żona wraz z konkubinami przygotowały na jego powitanie słoną herbatę z dodatkiem masła.
Haubica AS 52 Braveheart jest zmodernizowaną wersją samobieżnej haubicy AS 90, która od 1992 roku znajduje się na wyposażeniu brytyjskich sił zbrojnych. Liczba "52" oznacza mierzoną w kalibrach długość lufy, która wynosi około 8 m (523155 mm = 8.06 m). Celność prowadzenia ostrzału artyleryjskiego będą zapewniały skomputeryzowany system kierowania ogniem oraz inercyjny system pozycjonowania z żyroskopem laserowym lub układem wykorzystującym GPS (system satelitarno-komputerowej lokalizacji obiektów).
Całe rodziny słoni są także przenoszone do nowych rezerwatów. W przyszłości obszar parku zostanie znacznie zwiększony dzięki usunięciu ogrodzenia oddzielającego go od rezerwatu na terenie Mozambiku.
Ograniczanie populacji słoni za pomocą antykoncepcji wywołało falę protestów, tym razem miejscowej ludności, dla której zaniechanie odstrzału oznacza utratę istotnego źródła dochodu.
Meteoryty marsjańskie nie muszą być fragmentami powierzchni planety, więc na definitywne rozwianie wątpliwości przyjdzie nam jeszcze poczekać do czasu przywiezienia z Marsa pierwszych próbek skał. Tym bardziej że nikt nie potrafi dziś powiedzieć, jak siarka z atmosfery trafiła do litej skały.
Wyjeżdżając z wielkiego gmachu IMiGW na warszawskiej ulicy Podleśnej, z głową nabitą analizami, wykresami i cyklami, zatrzymałem się na moment nad Wisłą. Trwała jeszcze powódź. Szarozielona masa wody, pobrużdżona wirami i strugami prądów, gnała bezgłośnie przed siebie, pulsując od nadmiaru mocy. Wielka rzeka wydawała się emanować jakąś prastarą, groźną energią. Czy zachowanie tak nieprawdopodobnej potęgi można w ogóle przewidzieć?
Nowy rekord odległości.
Podczas systematycznego przeglądu nieba dokonywanego w ramach projektu SDSS (Sloan Digital Sky Survey) znaleziono obiekt o rekordowym poczerwienieniu: odbierane stamtąd fale świetlne są wydłużone aż 6,2 razy. W chwili ich emisji (około 13 mld lat temu) Wszechświat był 7,2 razy mniejszy niż obecnie!
Jak widać, nie ma w tym obrazie Ameryki jednoznacznego rozkładu barw.
Roosevelt po dwóch kadencjach wybrał się polować do Afryki, ale już nie mógł żyć bez polityki. Próbował na konwencji republikanów w roku 1912, ale przegrał z Taftem - i założył własną partię, progresywistów. W rezultacie głosy republikanów się podzieliły i tak wygrał demokrata, ów profesor z Princeton, Woodrow Wilson, mimo tradycyjnej niechęci Ameryki do intelektualistów.
Laureatami Nagrody Nobla w 1999 roku zostali:
W dziedzinie medycyny i fizjologii: GÜNTER BLOBEL (63 lata), Niemiec pracujący ponad 30 lat w Rockefeller University w Nowym Jorku, za odkrycie wewnątrzkomórkowego mechanizmu transportu białek, wyjaśniającego powstawanie chorób genetycznych oraz umożliwiającego wykorzystanie komórek jako "fabryk białek" do produkcji leków.
Środowisko naturalne, jako dominujący temat, pojawia się już w fazie projektowania stacji paliw (ryc. 1). Chronić trzeba glebę przed wyciekami z wielkich zbiorników o pojemności 40-50 m3, ściekami z myjni i baru (nawet 10 m3 na dobę), czy naszą nieostrożnością podczas tankowania. Chronić trzeba płuca klientów i powietrze przed oparami paliw.
Mimo tak dużych możliwości EMG, czasem nie udaje się na jej podstawie postawić trafnej diagnozy. Nie uzyska się bowiem wiarygodnego wyniku bez dobrej współpracy pacjenta, od którego zależy precyzyjne "dawkowanie" siły skurczu. Właśnie dlatego elektromiografia zwykle zawodzi w przypadku małych dzieci.
Dalej, "spod" ICQ wysyłamy i odbieramy zwykłą pocztę elektroniczną. Możemy także za jego pośrednictwem przekazywać pliki (przy czym jest to transfer znacznie szybszy od "klasycznego" wysyłania plików jako załączników do listu elektronicznego) lub "podpiąć" pod system dowolny program komunikacyjny (np. program przekazywania obrazów, telefon internetowy, wideokonferencję) i łączyć się zupełnie tak samo, jak to opisałem wyżej.
Grenlandia nie zniknie.
Po wielu latach sporów wiadomo już, że lądolód Grenlandii i przyrasta, i się topi - zależnie od miejsca (patrz rycina obok). Szybsze topnienie brzegów lodowca kompensowane jest przez zwiększone opady w środku kontynentu. To scenariusz zgodny z przewidywaniami klimatologów, którzy zakładają, że dalsze ocieplanie Ziemi zwiększy ilość opadów.
A więc, co to jest tarantula? Dobrze, ale w jakim języku, po polsku, angielsku, a raczej amerykańsku, czy też po łacinie... Tarantula (ang.) to ptasznik, Tarantula (łac.) - spawęk, Tarentula (łac.) oznacza wilkosza (Alopecosa) i wreszcie tarantula (z włoskiego) - to jedyna poprawna nazwa pająka, dzięki któremu można pojeść, popić i potańczyć.
Obie sondy wystartowały w odstępie 3 tygodni na przełomie lat 1998 i 1999. Orbiter miał pełnić rolę stacji meteorologicznej i przekaźnika radiowego, zadaniem Landera było wylądowanie na Marsie w pobliżu jego południowej czapy biegunowej i zbadanie składu gruntu. Dwa towarzyszące Landerowi samodzielne próbniki Deep Space 2 miały sprawdzić, czy pod warstwą pyłu i piasku rozsypanego na powierzchni Czerwonej Planety nie kryją się pokłady lodu wodnego.
Największy wpływ na tradycję kulturową Indii przypisujemy dziedzictwu starożytnych Ariów - plemion indoeuropejskich, które na subkontynent indyjski zaczęły przybywać około XV wieku p.n.e. Języki indoeuropejskie nie są jedynymi, jakimi mówią Hindusi; część mieszkańców tego kraju posługuje się ponad ośmiuset językami należącymi do trzech zupełnie innych rodzin: drawidyjskiej, austroazjatyckiej i chińsko-tybetańskiej.
Niestety, książki o Rotszyldach niewiele zawierają rzeczowych danych o ich operacjach finansowych i handlowych. U Mortona najciekawsze było dla mnie credo Natana Rotszylda: Działam od ręki i nigdy nie tracę czasu. Przybywam gotów na wszystko i załatwiam umowy na miejscu... Zawsze mówiłem sobie, że to, czego potrafi dokonać inny człowiek, potrafię dokonać i ja.
Osoby, które boją się pająków, widzą je niemal na każdym kroku. I to nie oczyma wyobraźni - twierdzą szwedzcy psycholodzy z Karolinska Institute. Przeprowadzili oni trzy eksperymenty, których uczestnicy mieli jak najszybciej wyszukać wywołujące niechęć obrazki przedstawiające węże i pająki wśród ilustracji ukazujących kwiaty i grzyby. Potem proszono ich o wykonanie odwrotnego zadania.
Większość badanych znacznie szybciej znajdowała wśród pozostałych, "nieszkodliwych" obrazków te obiekty, które wywoływały lęk lub odrazę.
A może i my się zabawimy? Chwilowo bez Internetu, metodami konwencjonalnymi? Załóżmy nasz własny zbiór wiadomości bezużytecznych! Czekamy na Państwa listy; umawiamy się co do jednego: każda nadesłana do nas informacja musi mieć wskazane wiarygodne źródło. Autorzy najciekawszych i najzabawniejszych wiadomości otrzymają od nas skromne nagrody. Oczywiście, postaramy się, aby też były całkowicie bezużyteczne... A potem może także umieścimy naszą kolekcję w Internecie.
Gdy ostatnio znajomi pytali się mnie, czy mógłbym im polecić jakąś książkę "no wiesz, o Wszechświecie i tym wszystkim" dla ich żądnych wiedzy pociech z podstawówki, bez wahania wskazywałem na W poszukiwaniu nieskończoności. Dodawałem jednak: "pod warunkiem, że możesz przeznaczyć na Wszechświat ponad 40 (nowych) złotych".
Przypomnijmy, że ubiegłoroczne ataki na znane witryny Yahoo czy eBay miały najprawdopodobniej taki właśnie cel. Nawiasem mówiąc, znany polski sklep internetowy Merlin też przeżył zaraz potem atak - "bombardowanie pocztą elektroniczną", ale po kilku godzinach jego informatycy nie tylko poradzili sobie z problemem, ale nawet dokładnie namierzyli atakującego i przekazali jego dane prokuraturze.
Paracelsus zmarł w 1541 roku w gospodzie w Salzburgu, nie zdoławszy wydobrzeć z ran otrzymanych podczas wynikłej tam burdy. W pozostawionym dobytku znaleziono tylko Biblię i kilka innych ksiąg religijnych oraz 7 rękopisów. Wiele innych rękopisów poginęło podczas peregrynacji autora, ale i tak wydanie jego dzieł wszystkich liczy 2600 stron in folio.
Akcji zmyłkowych, świadomie organizowanych przez służby specjalne nie tylko z błogosławieństwem, ale i na polecenie generałów było więcej. Katastrofę wyrafinowanego technicznie balonu szpiegowskiego, który miał lecieć nad Związek Radziecki (działo się to przed erą satelitarną) zakamuflowano jako próbę lądowania UFO, z zaprzysiężonymi zeznaniami ludzi pracujących w wojsku, którzy oświadczyli, że widzieli zwłoki zielonych ludzików, a nawet byli przy ich sekcji.
Ród Piastów pochodził z plemienia Polan. Ich nazwa jest łatwa do objaśnienia - wywodzi się od wyrazu pole, oznaczającego, jak i dziś, ziemię uprawną. Obszar przez nich zamieszkany nazywano zaś polską ziemią: polska to przymiotnik utworzony również od rzeczownika pole za pomocą przyrostka -ski, występującego w przymiotnikach utworzonych od nazw krajów (węgierski, litewski itp.), ale też w takich, jak górski, morski, miejski (z dawnego mieśćski) itp.
JAK ONE TO ROBIĄ?
Aby zrozumieć, jakich sposobów imają się bakterie broniące się przed zabójczym dla nich antybiotykiem, warto najpierw przyjrzeć się mechanizmowi działania tych leków. Antybiotyki to związki chemiczne wytwarzane w naturze przez same drobnoustroje. Mikroorganizmy produkują je, żeby pozbyć się konkurencji innych bakterii czy grzybów. Człowiek nauczył się izolować i wykorzystywać te związki w walce z chorobami. Dziś umiemy już nawet tworzyć antybiotyki syntetyczne, nie występujące w przyrodzie.
Nikt nie wymyślił jeszcze leku na chorobę Alzheimera, nie wiemy też, jakie są jej przyczyny. Nawet diagnoza sprawia kłopoty - wątpliwości może rozstrzygnąć jedynie pośmiertna analiza mózgu chorego, w którym gromadzą się specyficzne białkowe płytki amyloidu. Nic więc dziwnego, że duże zainteresowanie w medycznym świecie wzbudziło doniesienie kanadyjskich i japońskich naukowców dotyczące pewnego białka występującego we krwi.
Do niedawna pociechą dla nałogowych palaczy były wyniki niektórych badań, wskazujące na to, że wdychanie nikotyny opóźnia chorobę Alzheimera i starczą demencję. Nowe badania, przeprowadzone przez zespół z Instytutu Psychiatrii w Londynie, pozbawiły ich nawet tych ostatnich złudzeń. Po przebadaniu 650 staruszków londyńscy psychiatrzy doszli do wniosku, że palacze częściej cierpią na "intelektualną niepełnosprawność" po przekroczeniu 65 lat życia.
Dzięki zahamowaniu syntezy kofeiny uzyskane rośliny wytwarzają tylko 3% zwykłej ilości kofeiny. Choć niektóre dzikie gatunki wcale jej nie zawierają, po raz pierwszy udało się uzyskać takie właściwości w przypadku Coffea arabica, stanowiącej 60% światowej produkcji kawy.
Pierwszy łyk bezkofeinowej kawy jej twórca spodziewa się wypić przed końcem tego tysiąclecia. Być może uda się także otrzymać bezkofeinową herbatę - gen jest ten sam.
Dwa lata temu archeolodzy odkryli rysunki naskalne w dolinie Côa w Portugalii. Po dokładnych oględzinach, na podstawie stylu i treści, naukowcy określili ich wiek na mniej więcej 20 tys. lat. Pozory jednak często mylą. Oceną wieku rysunków zajęło się niezależnie dwóch badaczy, którzy użyli innych metod. W obu przypadkach wynik okazał się dość jednoznaczny: rysunki owe nie mogą mieć więcej niż 3000 lat.
IV nagroda (teleskop Newtona o średnicy 9 cm): grupa uczniów z Zespołu Szkół Technicznych w Sosnowcu. Zachęceni przez nauczycielkę, mgr Małgorzatę Chorodyńską, koledzy i koleżanki z Sosnowca przysłali ponad 30 różnorodnych prac, wśród których znalazły się bardzo ciekawe i oryginalne.
V nagroda (refraktor o średnicy 5 cm): Łukasz i Jarosław Harhura z miejscowości Brójce za wielowątkową pracę "Amatorska astro... Amatorskie astrowszystko!"
Dinozaury najprawdopodobniej wyginęły 65 mln lat temu wskutek upadku wielkiej planetoidy. Ale skąd się ona wzięła na kursie Ziemi?
Astrobiolog Bruce Runnegar wraz z kolegami z University of California w Los Angeles wysunął dość nietypową hipotezę, że zarzewiem katastrofy było drobne, chaotyczne zakłócenie w ruchu planet. Czy jednak w Układzie Słonecznym, w którym planety i planetoidy krążą od wieków jak trybiki szwajcarskiego zegarka, jest miejsce na chaos?
Encyklopedia wiedzy (widoczny na obrazku skrót FAQ oznacza frequently asked questions, często zadawane pytania; warto zapamiętać ten zwrot, bowiem jest bardzo często używany w Internecie) o broni strzeleckiej zarówno krótkiej, jak i długiej. Poza licznymi zdjęciami i rysunkami mamy tu też pliki dźwiękowe z odgłosami strzału z poszczególnych typów broni oraz bardzo dokładnie omówione przykłady błędów rzeczowych i różnych niedorzeczności związanych z bronią, które pojawiają się w filmach fabularnych.
Jeszcze za życia Krzysztofa Kolumba, a nawet jego syna, zastanawiano się, kogo należy nazwać odkrywcą Nowego Świata. Zasługę tę przypisywano bowiem wielu podróżnikom, jak chociażby Amerigo Vespucciemu. To właśnie za sprawą listów do florenckiego rodu Medicich i wielu sporządzonych przez niego map Nowego Świata cały kontynent ochrzczono jego imieniem. Współcześni badacze zgodni są jednak co do faktu, iż to Kolumb był tym, który pierwszy ujrzał ląd Ameryki Południowej.
Na miejskich sadzawkach licznie przebywają także mewy - głównie śmieszka i pospolita, przylatujące tu znad Wisły. Ptaki te chętnie korzystają z pokarmu wykładanego dla parkowych łabędzi. Mewy nie gnieżdżą się w śródmieściu Warszawy, gdyż potrzebują do tego otwartych bezludnych przestrzeni. Jednak w niektórych miastach (na przykład w Ustce) już nauczyły się zakładać gniazda na płaskich dachach domów, niczym na dzikich nadmorskich skałach.
Jeśli często szukamy pewnego typu dokumentów lub przewidujemy, że jakiś konkretny dokument o skomplikowanej nazwie będzie nam częściej potrzebny - po użyciu opcji "Znajdź" (nawiasem mówiąc - zamiast szukać tej opcji używajmy po prostu klawisza "F3") naciśnijmy kombinację klawiszy "Ctrl + Shift" i trzymając te klawisze wciśnięte przeciągnijmy nazwę odpowiedniego pliku na pulpit. Można też utworzyć na takie pliki specjalny folder na pulpicie.
1. Co miesiąc publikujemy dziesięć trudnych erudycyjnych pytań. Każde z nich ma cztery warianty odpowiedzi; tylko jedna z nich jest prawdziwa. Uwaga: odpowiedzi na co najmniej połowę z tych pytań znajdą Państwo (niekoniecznie dosłowne) w poprzednim roczniku "Wiedzy i Życia".
Własne części zamienne.
Dużo prostszymi metodami, niż próbowano wcześniej, udało się zmusić komórki do zmiany swego życiowego przeznaczenia. Z nerwowych komórek macierzystych wyhodowano... komórki krwi. Jeśli inne komórki macierzyste okażą się równie zdolne, będzie to oznaczało, że każdy z nas ma w sobie dość materiału do odbudowania wszelkich zniszczonych przez chorobę tkanek [patrz: Krew z mózgu, "WiŻ" nr 6/1999].
Lata dziewięćdziesiąte to również okres rozwoju przestrzennego Uniwersytetu.Dzięki inicjatywie "Uniwersytet przy Trakcie Królewskim", podjętej przezpierwszego premiera rządu III RP Tadeusza Mazowieckiego, uczelnia otrzymałanowe budynki (gmach przy ul. Mokotowskiej, dom przy ul. Żurawiej i inne).Uzyskała też możliwość wykorzystywania wpływów z wynajmu pomieszczeń wdawnym gmachu KC PZPR, użytkowanym obecnie przez Centrum Bankowo-Finansowe,dzięki czemu rozpoczęto realizację marzeń wielu pokoleń - budowę nowego gmachu Biblioteki Uniwersyteckiej.
HIV jednak pochodzi od małp.
Ustalono to na podstawie mutacji zachodzących w wirusie. Co najmniej kilka razy w ciągu ostatnich 100 tys. lat małpi wirus atakował człowieka, ale dotąd nie dochodziło do epidemii. Odkrycie jest ważnym głosem w dyskusji dotyczącej bezpieczeństwa przeszczepów pochodzących od zwierząt.
Na zakończenie kilka zdań o wydaniu polskim. Zostało ono przygotowane z wielką starannością. Znalazłem jednak kilka dość irytujących błędów językowych, jak na przykład nazwanie kwarka b (skrót od angielskiego bottom) dennym. Jeśli tłumacz chciał wykazać się poczuciem humoru, to czemuż nie nazwał kwarka t (skrót od angielskiego top) choćby odlotowym?
Rośliny w efekcie konkurencji mogą wytwarzać mniej nasion, rozmnóżek, kłączy, bulw, cebul, zatem osobniki będą wydawać mniej potomstwa, czyli staną się gorzej dostosowane. Dlatego zjawisko to jest niekorzystne. Personifikując oddziaływania między roślinami, można by rzec, że osobniki w miarę swoich możliwości "starają się" go unikać, zwłaszcza jeśli nie mają szans na zwycięstwo.
Do obsługi wyposażenia lotniskowca i sprzętu lotniczego potrzeba tysięcy ludzi, którzy muszą mieć właściwe warunki do pracy i do odpoczynku. Dlatego na dużych lotniskowcach znajduje się ponad 3 tys. pomieszczeń rozlokowanych na kilkunastu poziomach, a łączące je korytarze mają kilkanaście km długości.
Nie można przewidzieć, co konkretnie odkryją uczeni prowadzący suwerenne badania naukowe, ani jakie znaczenie praktyczne będą miały te odkrycia. Pewne jest jednak, że bez takich badań nie będzie nowych, fascynujących odkryć, których dziś nie można przewidzieć. A takie właśnie zmieniają kształt naszej cywilizacji.
Z łac. rzeczownikiem barba, "broda", związany jest średniołaciński barbarius - "cyrulik, golibroda". Do niego, oczywiście, nawiązuje francuski barbier. Ale już w języku niemieckim, obok zgodnej z oryginałem postaci Barbier, występował Balbier - z rozpodobnioną parą głoskową "l" - "r". Nasi przodkowie przejęli od sąsiadów oba te brzmienia, ale ostatecznie utrwalił się balwiarz (później wyparty przez fryzjera).
Opowiem dziś - kolejny już raz - o ciekawym człowieku Internetu. Gdyby istniał tytuł "Postaci Sieciowej", to jemu należałby się bez wątpienia, i to z bardzo niskim numerem. Profesor Marshall Brain, bo o nim mowa, jest twórcą witryny internetowej o nazwie How Stuff Works, czyli Jak to działa, która jest bezpośrednim powodem powstania czytanego przez Państwa tekstu.
Przez kilkadziesiąt lat badacze musieli pogodzić się z tym ograniczeniem, choć jego świadomość była coraz bardziej dokuczliwa, bo zarówno biolodzy i lekarze, jak ludzie zajmujący się budową materii nieożywionej wiedzieli, że wciąż istnieją niedostrzegalne szczegóły, ważne dla nauki i praktyki. Mikroświat wciąż kusił swymi tajemnicami.
Celem moich badań było stwierdzenie, czy populacje pająka P. moravicum, jako bardzo charakterystycznego przedstawiciela fauny jaskiniowej Polski, z różnych jaskiń na Wyżynie Krakowsko-Częstochowskiej, różnią się od siebie pod względem cech morfologicznych. Pająki zebrałem w czterech jaskiniach na Wyżynie Krakowsko-Częstochowskiej: dwóch znajdujących się w najbardziej odległych punktach występowania omawianego pająka na tym obszarze - Dzwonnicy i Nietoperzowej oraz dwóch położonych blisko siebie, tworzących jeden system - Olsztyńskiej i Koralowej.
Ciekawe wnioski płyną z analizy genów, którym przypisano role w procesach rozwoju i różnicowania wielokomórkowego organizmu. Strukturę genów nicienia porównuje się z danymi dotyczącymi poznanych genów muszki owocowej i kręgowców. Podobne zestawy genów kierujące tymi procesami znaleziono we wszystkich dotychczas badanych grupach stworzeń, są one zatem stare ewolucyjnie.
W ciągu ostatnich dziesięciu lat rynek pracy w Polsce bardzo się zmienił, a z nim postawy Polaków wobec kwestii poszukiwania pracy lub jej zmiany. Przeważający odsetek ankietowanych uważa, iż do rozwoju polskiej gospodarki w większym stopniu przyczyniają się firmy prywatne niż państwowe (odpowiednio 45% i 17%) oraz że są one bardziej elastyczne i lepiej przystosowują się do potrzeb rynku (73% wobec 8%). To tam właśnie Polacy najczęściej poszukują zatrudnienia.
Po piąte wreszcie, nie uspokajajmy się, że "mamy jeszcze mnóstwo czasu". Praktyka wykazuje, że z każdych pięciu tzw. "dużych" problemów informatycznych (a Y2K jest bez wątpienia jednym z największych!) rozwiązywanie aż czterech kończy się znacznie po zaplanowanym terminie. Biorąc pod uwagę tę groźną statystykę, mamy 80% pewności, że jeśli zaczniemy robotę w Polsce dziś, to jej na czas nie ukończymy... A nadejścia roku 2000 nie da się odsunąć zarządzeniem administracyjnym.
Dopuszcza się możliwość uhonorowania kilku laureatów w tej samej dziedzinie. Wówczas pula pieniędzy przeznaczona na daną nagrodę jest dzielona równo pomiędzy nich. Nagrody nie mogą być przyznawane pośmiertnie. Raz tylko uczyniono wyjątek, gdy w 1961 roku Nagrodę Pokojową przyznano byłemu sekretarzowi generalnemu ONZ, Szwedowi Dagowi Hammarskjöldowi, zmarłemu rok wcześniej.
W czasie niedawnego lądowania Pathfindera na Marsie NASA przygotowała trójwymiarowe sprawozdanie, na gorąco retransmitowane w Internecie do 17 "zwierciadłowych" komputerów rozrzuconych po całym świecie. Okazało się, że nie wystarczyło to do zaspokojenia ciekawości 30 mln internautów, godzinami czekających na dostęp do obrazów z Czerwonej Planety.
