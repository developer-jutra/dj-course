Liczni obserwatorzy i eksperci wskazywali na niewykonalność całego przedsięwzięcia. Waldemar Kuczyński były minister w rządzie Tadeusza Mazowieckiego i główny doradca ekonomiczny Jerzego Buzka pisał w „Polityce”, że „wariant norweski jest najgorszy z możliwych, a przede wszystkim nierealny. Najbardziej wątpiącymi w jego wykonalność byli sami Norwegowie”.
Parafowanie umowy nie poprawiło szans wyborczych AWS, ale sprawa ta dalej jest wykorzystywana do celów politycznych. Niewątpliwie jest to jedyna użytkowa wartość porozumienia sprzed lat.
Utworzenie PL, rozbicie LiD, rosnące kłopoty SLD i trudna sytuacja lewicy stawiają kolejne pytania o przyczyny tego stanu rzeczy. Uznałem, że nie od rzeczy będzie przypomnienie czytelnikom mojego bloga fragmentów obszernego wywiadu Marka Dyducha udzielonego „Panoramie Dolnośląskiej” w listopadzie 2005 roku. Choć tamta publikacja minęła bez większego echa to czytana dziś jest jeszcze bardziej sensacyjna i dostarcza odpowiedzi na wiele aktualnych problemów.
