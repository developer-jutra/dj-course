Po drugie, LiD nie zgadza się, aby prawo do przydzielania częstotliwości przekazać do Urzędu Komunikacji Elektronicznej. Jest to instytucja podległa rządowi, a jej prezesa mianuje premier. Przyjęcie wniesionej przez PO poprawki (wybór prezesa przez Sejm) niewiele zmienia – rząd dysponuje większością w Sejmie. Uprawnienia te zawsze należały do KRRiT i tak powinno być nadal. PO nie przedstawiła żadnego sensownego uzasadnienia dla takiej zmiany.
S.Karpiniuk (PO): Zadzwoniła do mnie wczoraj moja babcia, która widziała tę dzicz PiS-owską pod przewodnictwem Jarosława Kaczyńskiego na komisji regulaminowej i powiedziała do mnie tak: Wnuczku, dlaczego ja muszę płacić na tę dzicz? Z jakiego powodu muszę dokładać się ze swoich podatków na tę dzicz, którą widziałam w telewizji?
G.s.: Ooo, brawo. Panie pośle, ale babcia płaci?
Zamach teczkowy unaocznił, czym jest nowa ustawa lustracyjna i jaki zamęt wprowadza. Kolejny raz okazało się też, że struktury IPN są dyspozycyjne wobec władzy, choć powinny być niezależne i traktować równo wszystkich obywateli i wszystkie sprawy. Są jednak równi i równiejsi. Np. jedna z redakcji czeka na udostępnienie teczki ojca Rydzyka już dwa miesiące.
Jak wynika z niedawnego sondażu opinii społecznej, 66 proc. Polaków zamierza wziąć udział w referendum dotyczącym konstytucji europejskiej, a za jej przyjęciem opowiada się 64 proc. Polacy okazują się więc najwyraźniej odporni na antykonstytucyjną i antyunijną propagandę prawicowych ugrupowań politycznych.
W Sejmie odbyło się pierwsze czytanie obywatelskiego projektu ustawy o przywróceniu Święta Trzech Króli. Sprawa wywołała wielkie emocje. Jak zwykle, doszło do ostrego starcia między PO, która jest przeciw tej ustawie i PiS, które jest za - ze szkodą dla argumentów merytorycznych.
"Dopuszczalna jest interpretacja art. 90 Konstytucji przyjmująca, że w przypadku nieuchwalenia ustawy upoważniającej Prezydenta do ratyfikacji umowy z powodu nieuzyskania kwalifikowanej większości głosów możliwe jest podjęcie przez Sejm kolejnej uchwały i przekazanie rozstrzygnięcia suwerenowi działającemu bezpośrednio” (czyli narodowi w formie referendum - przyp. mój). W Sejmie jest większość dla podjęcia takiej uchwały. Jest więc rozwiązanie prawne dla Traktatu Lizbońskiego. Szantaż nie przejdzie - no pasaran!
Sejmowa debata nad ustawami dotyczącymi tzw. dezubekizacji mogłaby stać się materiałem szkoleniowym dla przyszłych jurystów na temat: jak nie stanowić prawa. Dziwi mnie jednak nie tyle postawa posłów, którzy prezentowali projekty - Arkadiusza Mularczyka z PiS oraz Sebastiana Karpiniuka z PO, ile marszałka Sejmu, Bronisława Komorowskiego.
Donald Tusk bardzo szybko uległ pogróżkom PiS i wycofał się z wcześniejszych, solennych obietnic podpisania Karty. Wbrew zapowiedziom z exposé nie przekonsultował tej decyzji z opozycją. Posłowie PO i PSL tak obawiali się reakcji PiS, że odrzucili projekt uchwały Lewicy i Demokratów stwierdzający jedynie, że Karta jest wartościowym i potrzebnym Polsce dokumentem. Jeśli Tusk sądzi, że w ten sposób obłaskawi PiS, to jest w błędzie. Nie obłaskawi - lecz rozzuchwali.
PiS okazało się osamotnione w swojej argumentacji. Przedstawiciel PO, poseł Tomasz Tomczykiewicz, mówił o Barbarze Blidzie jako o ogólnie szanowanej osobie, która swoją pozycję zawodową i społeczną zawdzięczała ciężkiej pracy. Była dumą robotniczych środowisk Górnego Śląska. Osiągnęła sukces. Niestety, stała się ofiarą chorych ambicji niektórych polityków PiS i metody rządzenia poprzez strach. Nazwał to nawet stalinizmem XXI wieku.
Minister zdrowia wszystko odkłada na później: ustalenie nowej sieci szpitali – w grudniu, przyjęcie koszyka świadczeń zdrowotnych - za dwa lata. A co do tego czasu?
Minister sprawiedliwości chętnie rozprawia o tym, jak karać przestępców, ale na to jak ich nie „produkować”, nie ma żadnego pomysłu. Wydaje się, że w ogóle go to nie interesuje.
Jestem za tym, żeby powstał Urząd Pełnomocnika ds. Równego Statusu Kobiet i Mężczyzn oraz za tym, żeby konstytucyjna zasada równej płacy za równą pracę została „wyniesiona na sztandary” i stała się przedmiotem debaty publicznej. Powinna ją egzekwować - korzystając z większych uprawnień - Państwowa Inspekcja Pracy. Niezbędne jest też skuteczne przeciwdziałanie molestowaniu kobiet w zakładach pracy.
