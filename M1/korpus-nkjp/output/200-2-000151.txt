- Nie, dziękuję. Przepraszam, ale muszę już iść.
- Nie, nie, poczekaj, moja droga. Chcę ci coś opowiedzieć. Widziałem rano, jak rozmawiałaś z tym sympatycznym młodzieńcem, Abibem Denisem. Lubisz go?
- Tak. - Alicja zarumieniła się lekko.
- Więc powinna cię zainteresować historia, którą chcę ci opowiedzieć. O tym, w jakich okolicznościach Abib został poczęty i przyszedł na świat.
- Pani jest bratanicą zmarłego? - Usłyszała nagle Alicja. - Przyjechała pani z Warszawy?
Podniosła wzrok. Przed nią stał jeden z mężczyzn, którzy pchali samochód.
- Tak - odparła.
- Można się przysiąść?
- Proszę.
Mężczyzna usiadł obok. Na oko był niewiele starszy od niej. Właściwie nie miała ochoty z nim rozmawiać, ale pomyślała, że może dowie się czegoś o stryju.
- Pytajcie głowę, o co chcecie - powiedział derwisz.
Nikt nie śmiał zadać pytania. W końcu derwisz zwrócił się do niej sam:
- Powiedz nam, głowo, co czeka ten kraj w ciągu najbliższych dziesięciu lat! - rozkazał.
Usta głowy drgnęły, po czym popłynął z nich chrapliwy głos.
Chłopak umilkł. Patrzył wyczekująco na Alicję, która nie bardzo wiedziała, co powiedzieć, a potem zobaczył wychodzącego z wody Abiba i jakby się spłoszył.
- To ja już sobie pójdę - rzekł szybko, wstając. - Do widzenia. I jeszcze raz dziękuję za figurkę!
- Do widzenia.
- Naturalnie! - potwierdziła z entuzjazmem jego żona. - Nie wyobrażam sobie piękniejszej śmierci. Co to za frajda umierać we własnym łóżku? - Zwróciła się do Alicji. - A jak pani chciałaby umrzeć?
- Nie zastanawiałam się nad tym - odparła Alicja, nieco zbulwersowana pytaniem.
- Daj jej spokój, jest młoda, ma jeszcze mnóstwo czasu, żeby myśleć o tych rzeczach.
Woziłam cię w wózku po bazie i myślałam, że oszaleję. Marzyłam o tym, żebyśmy przenieśli się do Kalifornii albo gdzieś na Wschodnie Wybrzeże. Było to realne, gdyż wkrótce po twoim urodzeniu Jerzy odwiedził parę ośrodków naukowych, gdzie poddano go testom. Wszyscy amerykańscy uczeni, którzy mieli z nim kontakt, byli zafascynowani jego fenomenalną pamięcią i umiejętnością przeprowadzania w głowie skomplikowanych obliczeń. I chętnie zabraliby go von Braunowi.
- Zajmuje się konstrukcją urządzeń służących do badań meteorologicznych - odrzekł z uśmiechem kapitan. - Nic więcej nie mogę pani wyjawić.
- Kiedy będę mogła się z nim zobaczyć?
- Tak się składa, że chwilowo nie ma profesora w Kairze. Naturalnie powiadomimy go o pani przyjeździe. Jestem pewien, że się ucieszy. Za kilka dni skontaktuję się panią. A do tego czasu proszę nikomu nie mówić o naszej rozmowie, dobrze?
- Czym cię tak zezłościli ci Anglicy w hotelu? - spytał Abib, kiedy wreszcie, ociekający wodą, usiedli przy stoliku. - Rozmawiałem ze starym Mortonem kilka razy i wydał mi się całkiem sympatyczny.
- A rozmawiałeś choć raz z jego żoną?
- Nie.
- A wiesz, czym zajmuje się tutaj?
Znów się zawahała, ale nie miała przecież nic do ukrycia.
- Tak. Konstruuje jakieś sprzęty do badań meteorologicznych. Podobno były nawet pokazywane na wystawie przemysłowej, która odbyła się tu w zeszłym roku.
- Wiesz, co to za sprzęty? Jak wyglądają? - Frank aż uniósł się z krzesła.
- Nie.
- A kto ci o nich powiedział?
- Masz! Czytaj!
Był to telegram następującej treści: ALICJO UMIERAM ZA TRZY DNI STOP PRZYJEDŹ STOP TEODOR SIECIECH.
- Kto to jest Teodor? - spytała zdziwiona Alicja.
- Brat twojego ojca.
- Jak to?! Ani ty, ani matka nigdy nie mi wspominałyście, że ojciec miał brata.
Gdy Kamar przemówił, mieszkańców wsi ogarnęło przerażenie. Uciekli z polany i skryli się między drzewami. Królewicz długo ich wołał i przekonywał, że nie wyrządzi im krzywdy, zanim zdecydowali się wrócić. Bał się jednak, czy ze złości, że ich przestraszył, nie porąbią jego głowy na kawałki, jeśli wyjawi im prawdę. Powiedział więc, że jest wielkim czarownikiem z kraju leżącego nad Nilem, po czym złajał ich za to, że strzelali do sępa.
- Zamierzałam ją wyrzucić. Bierz!
Chłopak zerwał się z miejsca, złapał posążek i ścisnął mocno w dłoni.
- Dziękuję pani! Ogromnie dziękuję!
- Co robisz w Egipcie? - spytała Alicja.
- Mój ojciec pracuje w BRH, biurze radcy handlowego. W Egipcie sporo jest Polaków; handlowców, inżynierów. No i polska stacja archeologiczna.
- Podoba ci się tutaj?
Nagle skojarzyła sobie, że kiedy po otwarciu się trumny zobaczyła zwłoki Teodora, były dziwne, jakby zamiast twarzy miały pomalowaną maskę. Teraz wiedziała, że takie maski mają egipskie mumie. A może wtedy w Sieciechowie wcale nie widziała zwłok ojca, tylko owiniętą w bandaże kukłę? Może Teodor nadal żyje?
- Nie rób tego! - krzyknął Wiktor. - Zabraniam ci! Nie niszcz mojego dzieła!
Alicja przestała się wahać. Podbiegłszy do klosza, zdjęła przylegającą ciasno metalową pokrywę, po czym zamknęła oczy i wsunęła rękę do środka. Kiedy poczuła pod palcami włosy, wpiła się w nie mocno i szarpnęła.
- Żegnaj, Alicjo! - usłyszała, a potem już tylko dobiegały ją chrzęsty i świsty, jakby ktoś dmuchał z bliska do mikrofonu.
