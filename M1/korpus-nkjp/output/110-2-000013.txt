Trzeci na liście rankingowej - Tadeusz Sułowski, reprezentujący  przemysł elektryczny - miał wpływ na pracę aż 32 spółek o  łączym kapitale 381 milionów złotych.
Czwarty w zestawieniu prof. Landaua - Alfred Falter (reprezentował  11 firm o kapitale 320 mln złotych), przewodził między innymi Związkowi  Kopalń Górnośląskich Robur, pozostając w ścisłych związkach  z operującymi na Górnym Śląsku kapitałami austriackim oraz niemieckim,  w tym szczególnie z rodziną przedsiębiorców Flicków.
Kto się ośmieli zbagatelizować opinie Percy Barnevika, przez piętnaście  lat przewodzącego - głównie z pokładu swego samolotu - globalnej  republice ABB ze stolicą w Zurychu, megafirmie obecnej w 40 krajach,  zatrudniającej w kilkuset przedsiębiorstwach ponad 200 tys. pracowników,  w tym pół tysiąca znakomicie wyszkolonych menedżerów, a obecnie  zarządzającego imperium szwedzkich Wallenbergów?
Prokom zaczynał jako producent oprogramowania przydatnego w zarządzaniu  firmami; teraz wśród klientów spółki znaleźć można między  innymi: Krajowe Biuro Wyborcze, Najwyższą Izbę Kontroli, Powszechny  Zakład Ubezpieczeń SA, Towarzystwo Ubezpieczeń i Reasekuracji Warta  SA oraz czołowe biura maklerskie. Grupa Prokomu, której obroty w 1996  roku wyniosły 230 mln złotych, skupia już także między innymi  gdyńskie Zeto, katowicką Komę, wrocławski Technimex, Multitrade, Optix  i Powszechną Agencję Informacyjną PAGI.
