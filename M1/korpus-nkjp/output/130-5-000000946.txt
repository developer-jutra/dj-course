Odgłos wystrzału zaalarmował znajdujących się w okolicy innych myśliwych. Ponieważ nie słyszeli o tym, że ktoś legalnie poluje w ich rejonie, wywnioskowali, że może to być kłusownik. Wkrótce też natknęli się na mężczyzn ściągających skórę z zabitego kozła. Ogonowski i Latusek tłumaczyli, że właśnie znaleźli zastrzelone zwierzę. Gdyby rzeczywiście tak było, zgodnie z obowiązującymi myśliwych przepisami powinni niezwłocznie powiadomić o fakcie straż leśną.
