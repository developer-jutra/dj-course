Miguel pilnuje więźnia. Jest sama w domu. Nie boi się. Ma broń. Nie pozwoli skrzywdzić dziewczynek ani siebie, gdyby Hartman posunął się do gangsterskich metod. Ale nie posunie się. Na to jest zbyt wielkim tchórzem. Teraz pewnie wydzwania do swoich kumpli w rządzie i sejmie, skamląc o pomoc.
Sandra pierwszy raz w życiu jest na dworcu. Straszny tłum. Jak na targu. I pełno barów. Sklepów. Tylko najważniejszego nie widać - pociągów. No ale gdzieś muszą być, skoro to dworzec. Łysielec powiedział, że dworzec, a on na pewno dobrze wie, bo często jeździ do Carthaginy. Zresztą zobaczyła litery CR, takie same jak u nich, w domku dróżnika nad oknem i u matki na służbowym fartuchu.
Właśnie wrócił z oględzin miejsca zbrodni i zdawał relację Brygidzie. Była tak poruszona, że pierwszy raz zapomniawszy o etykiecie, przyszła do jego gabinetu w ratuszu. Dotąd zawsze ona go przecież wzywała; nawet u nich w domu, jeśli omawiali sprawy służbowe, kapitan stawiał się w pokoju sędzi, nie odwrotnie.
Około dziesiątej usłyszała, że ktoś jest w świetlicy, narzuciła więc szlafrok i zbiegła na dół. Właśnie zagwizdał czajnik i z wnęki pod schodami, gdzie mieściła się kuchenka, wyszedł Uttamar. W jasnym błękicie pogodnego nieba były jego dżinsowe spodnie i bluza; na tacce niósł do stołu dwie szklanki kawy.
Nie podzieliła się. Nie tylko dlatego, że domysł mimo wszystko wydawał się fantastyczny; za równie fantastyczne i bajkowe uznano by na komisariacie realia Ultra Montana, w które siłą rzeczy musiałaby wtedy wprowadzać. I to było głównym powodem jej milczenia.
Około dwudziestej trzeciej obaj zatrzymani podpisali zeznanie, wedle którego śledzenie Sandry stanowiło formę adoracji; podobała się im, lecz śmiałości brakło. Zaproponowali, że przeproszą, i obiecali poprawę.
Coś animalnego w niej jest, podkreślonego jeszcze przez wyzierający z oczu strach. A zarazem aura demoralizacji - w sylwetce, ruchach, rysach twarzy, jak gdyby oskarżona urodziła się po to, by siać zgorszenie. Całą sobą obrażać zasady, które wyznaje prosty tutejszy lud. Ten, co wydał spośród siebie Brygidę Lopez, aby chroniła go przed złem. Wszelkim. Także tym zagnieżdżonym w ciele Sandry Coluny.
Ale kiedy przewrócili Firstwooda na ziemię i trzymali z wykręconymi rękami, a jeden z kelnerów wrócił do restauracji, by zadzwonić po gliny, musiała działać.
Na szczęście to właśnie on wskazywał jej zarezerwowany stolik i podawał aperitif, nie szczędząc przy tym zalotnych słówek i żarcików; ognisty Włoch, a takich dziewczynie najłatwiej zbajerować.
Firstwood zapalił trzeciego papierosa, ustanawiając go ostatnim i ostatecznym przedłużeniem czekania. Gdy skończy, nieodwołalnie już pójdzie do baru. W gruncie rzeczy był pewien, że ma przed sobą zwykły wieczór i noc powszednią z butelką. W tej monotonii jedynie wczoraj dokonał się wyłom, ale - na powtórkę już nie liczył; panna swoje osiągnęła, o dziesiątej odebrała z sekretariatu zezwolenie, po co więc miałaby dziś znowu przychodzić?
Podejrzewano, że jest prowokatorem. Szeptano, że ma źle w głowie. Centrala ostrzegała przed takimi radykałami. Zalecano inną taktykę. Przeczekać. Wtopić się w legalne struktury. Wygrać wybory do samorządu uczelni. Brygida nazywała to drogą donikąd.
I trzy lata później musieli przyznać jej rację. Gdy rektor samowładnie skreślił z listy kandydatów Christiana Oliviera i wszystkich innych związanych ze Stowarzyszeniem.
Brygida liczy w myślach do dziesięciu i podnosi powieki. Jak okiem sięgnąć widzi gęsty las rąk. Tylko Siostry Anielskie z opuszczonymi ramionami stoją i kilkanaście osób w pierwszych rzędach. Ma wrażenie, że podest, jak przez kata kopnięty stołek, wylatuje jej spod nóg i pętla jakaś niewidzialna zaciska się wokół szyi.
Natomiast do przestrzeni na zewnątrz pani Firstwood nie miała żadnego szacunku; niepohamowana jej wyobraźnia szpikowała ją makietami westernowych miasteczek, konstrukcjami z ustawionych na sobie fortepianów, fantazyjnie wiszącymi na pantografach wrakami trolejbusów, a któregoś dnia wymyśliła nawet galerię figur woskowych. Oczywiście, jako świadomą zabawę kiczem.
I choć był to ten sam głos, który znał od urodzenia, to jednak po raz pierwszy Jonathan dosłuchał się w nim innego tonu. Wreszcie nie mówił dorosły do dziecka, lecz mężczyzna do mężczyzny. A w jego pytaniu brzmiała nie tylko konsternacja, lecz również coś na kształt zdziwionego uznania.
Firstwood doskonale pamięta noc, gdy po raz ostatni zebrali się całą grupą przy komputerze, dla którego było już dziecinnie proste ustalić, że mężczyzna od papierośnicy robi codziennie zakupy w supermarkecie na Garden Avenue. Wtedy porucznik Cichomsky wyciągnął pierwszą butelkę i rozlał do plastikowych kubków po kawie.
Sędzi Brygidy Lopez nie zastałem w jej biurze, które mieściło się na pierwszym piętrze ratusza i przylegało do sali sądowej. Oba pomieszczenia były na głucho zamknięte, a siwy woźny poinformował mnie, że Jej Dostojność udała się na dwa dni do Villa Valentia, gdzie rozpatruje skomplikowaną sprawę cywilną. Jeśli więc chcę złożyć pozew, względnie oskarżenie przeciw komuś, muszę udać się w tym celu na dół, do siedziby szeryfa.
A najgorsze, że zaraz noc, i gdzie ją spędzić - na dworcu? A jak się gwardyjskie doczepią? Za włóczęgostwo albo co gorszego. Już słyszała o przypadkach, że panienki z okręgu Villa łapali tu, w Carthaginie, i odsyłali do domu. Oj, wolałaby nie być w skórze takiej odesłanej.
Moment - jest przecież jeszcze Piotruś. Mieszka tu w... - Boże, jak to się nazywa?
Znów podchodzi do pilnującego wejścia na perony.
Brygidę pozbawiono stypendium, odtąd więc musiała wieczorami zarabiać jako sprzątaczka biur. Lecz to właśnie jej odpowiadało. Miała prawdziwy kontakt z ludźmi pracy. Z proletariatem. Wyrwała się wreszcie z inteligenckiego, uniwersyteckiego getta. Rewolucyjna świadomość rosła. Krzepła. II Wydział Polityczny założył jej teczkę. Wkręceni do Stowarzyszenia szpicle nagrywali każdą jej wypowiedź. Każdą jej wypowiedź nagrywał w sercu i myślach Jonathan. Nie opuszczał żadnego zebrania.
Szkoda, że nie chce, żebym ją podwiózł - myśli Joe. - Wreszcie byłaby okazja, zwłaszcza że pewnie rozstała się z nim. A tak już nigdy jej nie zobaczę.
Od dwóch tygodni bohaterką jego wizji przed snem przestała być Justyna, koleżanka z liceum, a jej miejsce zajęła Sandra. Trudno - westchnął w duchu i zaczął wykręcać numer korporacji.
Boże! - Dłoń Firstwooda zanurza się we włosach Sandry, która wydaje senny koci pomruk. - Jakie ona miała oczy, puste, przerażone, jakby stała w kostnicy nad jego ciałem.
"O co ci chodzi, Joasiu? Przecież jestem najsławniejszym gliną Federacji".
Wtedy rozpłakała się - Firstwood wolno gładzi plecy dziewczyny - i ty, mała, też już niedługo tak będziesz płakać. Jeżeli nieszczęściem zakochasz się we mnie.
A najgorsze, że nie wiadomo, czy jest stąd jakieś inne wyjście. Najpewniej nie ma. Przecież inaczej wilk dawno by już uciekł i grasował po mieście. Żeby chociaż drobną szczelinkę znaleźć, przez którą wypuściłaby kota. A sama jakoś sobie poradzi. Może nad ranem wróci do hali i spróbuje wydostać się przez okno. O tej porze morenos raczej śpią. Wyspa pusta, jest szansa, że niezauważona dostanie się na most.
Teraz ja jestem pielęgnowana - pomyślała, przypomniawszy sobie wyrażenie, którego Sandra użyła w Hacjendzie.
Rano, choć najchętniej by go odwołała, znowu był dzień i musiała na ósmą powlec się na zajęcia; po dwóch godzinach snu ledwie widziała świat wokół, a jeszcze mniej rozumiała, co się tam dzieje. I gdyby nie zawołał, nie zastąpił drogi, weszłaby do budynku, nie zauważywszy czekającego przed drzwiami - Piotra.
Położył dłonie na jej ramionach.
Kinga usiłuje zebrać myśli; najpierw zadzwoni na policję, powie im o swoich podejrzeniach. A potem - zwróci się o pomoc do dziadka. Niech zadziała przez gubernatora, postraszy Miguela, jeśli maczał palce w porwaniu Sandry. Bo ze wszystkich wersji za najpewniejszą uważa porwanie; wywiezienie do Santiago i szantaż. Żądanie, by wróciła.
