Wiele uwagi poświęcają autorzy problemom związanym z przezwyciężaniem (comeback) przez jednostkę trajektorii choroby (Strauss, Corbin 1991: 136 - 159; zob. Strauss 1987). Poddają oni analizie te komponenty pracy biograficznej, które wiążą się z aktywnymi próbami przezwyciężania "logiki upadku", tendencji do izolacji psychicznej i społecznej oraz  "zadomowiania" się w  traumatycznej sytuacji.
