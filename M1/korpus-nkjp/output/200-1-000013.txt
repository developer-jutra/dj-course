Romer zdejmuje ze ściany owalne lusterko w pozłacanej ramce. Kurz przyprószył złoty połysk, powierzchnia zwierciadła pozostała czysta, a mimo to mężczyzna przeciera ją rękawem, nie widząc cienia, który tańczy w tym czasie dziki taniec śmierci. Podryguje i rozdwaja się jak wielorękie i wielogłowe bóstwo.
M.: – Są przecież inni mężczyźni. To chcesz powiedzieć?
K.: – Jest ich coraz mniej.
M.: – Jak chcesz jakiegoś znaleźć, musisz się pośpieszyć.
K.: – Mógłbyś znieść myśl, że leżę w łóżku z kim innym? Powiedz prawdę, ty przecież nigdy nie kłamiesz. Leżymy sobie tak bliziutko jak my teraz, szukam wgłębienia na jego ramieniu, żeby ułożyć głowę...
Po chwili przyjechał fotograf i wszystko stało się jasne. Ulica zaludniła się natychmiast.
Najpierw wynieśli matkę w przezroczystym worku, a potem wyprowadzili Sinalka. Szedł sobie jakby nigdy nic. Nie płakał, ale też się nie uśmiechał. Wyglądał tak samo jak co dzień w drodze do biura. Jego twarz miała dokładnie ten sam wyraz powagi i godności.
Uciekła od tych poszukiwań, od siebie samej, uznawanej wówczas za piękność, ubranej z ekstrawagancją podkreślającą smukłą sylwetkę i kobiece kształty. Mężczyźni oglądali się za nią na ulicy, nie miała żadnych problemów z zawarciem znajomości. Jej kalendarzyk nie mógł pomieścić imion wszystkich tych, którzy chcieli się z nią spotkać.
Ciągnęła monolog, w którym celnie uwypukliła nieludzkie cechy jego matki. Słuchał go jak mowy prokuratorskiej i choć wszystko, co mówiła, było prawdą, jednak nie mógł stanąć po stronie oskarżyciela. Nie chciał też podjąć się roli obrońcy ani sędziego. Każda z tych ról byłaby komedią graną w imię jakichś wyższych racji.
Jego „r” zabrzmiało dokładnie tak jak „r” Madame w jej „au revoir”.
Wiktoria leżała na tarasie, przykryta kąpielowym ręcznikiem. Patrzyliśmy na siebie przez chwilę. Ona była w lepszej sytuacji, ponieważ jej oczy, ukryte za ogromnymi niebieskimi okularami, miały nad moimi przewagę: widziały, same nie będąc widoczne. Stałem w słońcu tak gorącym, jakby ten taras zagarniał je dla siebie z całej okolicy.
