Żadna z polskich stacji nie chce jednak ujawnić, ile miejsca w ramówce poświęca produkcjom zza oceanu. Policzyliśmy więc sami. Zajrzeliśmy do ramówek obu programów publicznych, Polsatu, TVN i RTL7 z dwóch dni świąt Bożego Narodzenia. Okazało się, że na ponad 70 wyemitowanych filmów aż 61 zostało wyprodukowanych w USA. Reszta to produkcje m.in. polskie, francuskie i włoskie.
