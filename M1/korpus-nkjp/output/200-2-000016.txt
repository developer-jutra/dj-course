Szła w stronę rzeki ogarnięta coraz większym niepokojem. Eweliny nigdzie nie było widać. Minęła zakręt i skierowała się w stronę mostku. Była już blisko, kiedy nagle zobaczyła siostrzenicę. Stała oparta o balustradę i patrzyła na wodę. Słysząc kroki Suzanne, spojrzała w jej stronę i uśmiechnęła się. To był uśmiech jej ojca...
- Twoja mama brała udział w wojnie z bolszewikami - powiedziała, starając się zachować spokój. - Janek... twój ojciec przywiózł ją ledwie żywą.
- Ale potem! Potem!
- Co potem?! - wybuchnęła. - Jakie potem?!
- Przeszła na ich stronę. Byłam w archiwum, przeglądałam gazety. Nic w nich prawie nie było o procesie tego zabójcy. Wiesz dlaczego? Bo to nasi musieli ją sprzątnąć!
