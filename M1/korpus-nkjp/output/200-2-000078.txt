Problemem było, czy nie czyni się zwierzakom krzywdy, bo przecież u takiego antysemity kocięta nie będą jadły koszernieV. Cały plan popierany skrycie przez Sanhedryn o mało nie upadł, lecz stwierdzono, że nasłane kocięta nie muszą jeść koszernie, skoro już myślą koszernie. Podstawiono więc niewinne kocięta temu Céline'owi, żydożercy i on je oczywiście zjadł, ale nie z antysemityzmu, tylko z nihilizmu.
- Ależ wybacz. - Wolfgang przestawił swoje krzesełko w cień. - Tobie nic takiego nie grozi. Czy ty kogokolwiek naprawdę kochałeś?
- Tak, moich rodziców, tyle że oni są temu niewinni.
Bim-bam, bim-bom, niedzielne dzwony kościoła Saint-Sulpice dopełniły niedzielny krajobraz Ogrodu Luksemburskiego.
