Telewizja fińska ujawniła, że w latach 80. tutejsza stocznia morska Vartsila w Turku zbudowała irackiemu dyktatorowi, Saddamowi Husajnowi na jego wyłączny użytek prawdopodobnie najbardziej luksusowy statek pasażerski na świecie, który otrzymał nazwę "Al-Mansur". 120-metrowej długości statek, nadal wykorzystywany przez Husajna, jest dosłownie nafaszerowany złotem, perskimi dywanami, marmurami, szlachetnym drewnem, kryształowymi żyrandolami itp.
