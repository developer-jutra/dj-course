Podwyżki nie obejmą reszty województwa. Jak poinformował Jan Gardocki, dyrektor I Inspektoratu PZU w Białymstoku, zgodnie z dyrektywami centrali PZU, od 1 sierpnia Białystok znajdzie się w tzw. IX grupie szkodowości. Dotychczas ryzyko zagrożenia wypadkami oceniano w naszym mieście o punkt niżej. Awans do wyższej grupy ryzyka oznacza automatyczny wzrost - według dyrektora Gardockiego, średnio o 10 procent - składek za obowiązkowe ubezpieczenie OC.
