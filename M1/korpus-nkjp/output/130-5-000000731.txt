Trzy największe polskie instytucje finansowe: Powszechna Kasa Oszczędności BP, Bank Polska Kasa Opieki SA i Bank Gospodarki Żywnościowej straciły parasol ochronny państwa. Oznacza to, że nie mają gwarancji Skarbu Państwa dla depozytów, czyli naszych oszczędności. Od 1 stycznia 2000 r., a praktycznie od wczoraj, lokaty w tych trzech bankach są - tak jak w innych - objęte poręczeniem Bankowego Funduszu Gwarancyjnego.
