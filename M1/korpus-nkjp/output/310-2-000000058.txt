I wiadomo było, że jak już rodzice zostają, to odbywa się bardzo poważna rozmowa. A potem był ich powrót do domu. Mój ojciec miał dosyć mocną rękę, jeżeli chodzi o te sprawy. Nie było "przebacz": poczułem parę razy mocną, silną ręką ojcowską. Poczułem, że jest po prostu wkurzony i tyle. Więc jak oni przychodzili, to było tłumaczenie.
A to się raczej w drugą stronę bierze. Ziemię z Przemyśla wiezie się dla rodaków w Nowym Jorku.
Jak tylko przyjechaliśmy do Polski, zaczęliśmy montować to, co nakręciliśmy. Mamy tego trzydzieści kaset - piętnaście godzin. I montujemy z tego dziewięćdziesięciominutowy program.
A potem ta moja droga do Orkiestry była już raczej prosta. Bo przez tych ludzi, których spotkałem, pracując jako psychoterapeuta, poznałem potem Michała Lorenca, znanego teraz muzyka filmowego. On mnie poznał z Jankiem Pospieszalskim. Później właśnie przez niego poznałem Wojtka Waglewskiego z zespołu Voo Voo. I wtedy wszystko się tak naprawdę zaczęło.
I co się okazuje tydzień później? Tydzień później się okazuje, że w Finale powinniśmy im pozwolić na zrobienie piramidy z trzystu pracowników i na koniec ktoś tam będzie machał chorągiewką - chociaż wcześniej o tym nie mówiliśmy zupełnie! "No wie pan, oni tam jeszcze na koniach przejadą, piękne panie będą i taki transparent rozłożą. No i samoloty będą robiły korkociągi. Narysują na niebie nazwę naszej firmy wielkości pięciu kilometrów kwadratowych".
Słuchaj, my ich po prostu pobiliśmy. Pobiliśmy ich, a ta reszta uciekła gdzieś jeszcze dalej. Na Dworcu oni dali innym cynk, że nie ma co wychodzić. My wracamy - i od tej pory jak ręką odjął. A my hipisi byliśmy trochę stremowani, bo wiesz, powinniśmy iść do nich z kwiatem.
