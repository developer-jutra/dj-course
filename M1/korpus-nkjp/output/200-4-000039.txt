HELENKA Był twój pomysł, ty nas w to.
KOCIAK Tak nie chciałem, to ty nas w to tak. Wymusiłaś na mnie.
HELENKA Się domagałeś, a potem zgodziłeś.
KOCIAK A co miałem, w tej sytuacji, miałem robić.
HELENKA Pieniędzy chciałeś, za to.
KOCIAK Myślisz, że mi łatwo, za twoje, zarobione.
A może nawet Tata buti!, rozkaz. Na plja blja rządzi Siam, notujemy na bieżąco ważne spostrzeżenie.
Teraz parę uwag na temat małej architektury. Piaskownica jest okrągła, murowana, a jej brzeg wyłożony drewnem. Deska jest szeroka. Można na tym siedzieć. Siam buti i tata buti też. Tata znajduje jakieś patyki, wtyka, kładzie na wierzchu jakąś foremkę ogólnego użytku, piaskownicową.
HELENKA Udusił ją, a mówisz, że on ofiara?
KOCIAK Wplątany w intrygę, przez złego omotany.
HELENKA Udusił, jednak.
KOCIAK Ale poduszką, bo jej krwi nie chciał, nie mógł widzieć, bo tak kochał. A sam siebie mieczem, przebił się.
HELENKA Z miłości, poduszką? Nie kochał, skoro zaufania nie miał.
KOCIAK Ufał, zanim dowody dostał.
HELENKA Sfabrykowane.
KOCIAK Przecież chusteczka.
HELENKA Ukradziona.
HELENKA Źle ci? Wolałbyś? To dlaczegożeś nie. Kiedy mogłeś.
KOCIAK Wyrzucasz mi, wypominasz.
HELENKA Przypominam. Tylko.
KOCIAK Zostawisz mnie? Masz tam lepszych, co? Ja ci już nie odpowiadam.
HELENKA Kto to powiedział?
KOCIAK Zabierzesz mi ją, tak. Przed sądem.
Kochajcie się, bądźcie parą w pytkę. To poradnik małżeński, który podpowie wam, jak żyć w związku, długo i szczęśliwie, światowy bestseller, w samych Stanach trzy miliony sprzedanych egzemplarzy już po pierwszym tygodniu. Ta książka odmieniła życie Johna Smitha i jego żony. Kup ją, a przekonasz się, że odmieni także twoje. Kochajcie się, bądźcie parą w pytkę!
Trawnikiem, od ulicy zbliżają się ludzie. Przez okna widzieli gonitwę, facet z szablą gonił drugiego, bez szabli. Ale historia. O co im poszło? I uciekł tamten czy nie? Bo jakby nawet, to wariata trzeba złapać, jeszcze komuś krzywdę zrobi. Wysiedli z samochodów, zaniepokojeni, szukają. Co, co, co tam, krzyczą, idąc, się stało. Stało się coś?
W ostatniej chwili. Chybabym, w papę bym jej dał. Dzieciak długo spał. Soku nie lubi tego, woli bananowego. Więcej chętniej go pił. Trzeba kupić w hipermarkecie, w naszym samie nie ma. Zaglądałem. Pieluszki jeszcze są. Dziś cztery poszły. Furda! Miałem zapas na dole wózka. Kupa duża jak dwie inne, po obiedzie. Potem jeszcze kaszkę ryżową dałem.
Przenoszę wzrok niżej, na mecenasa, przyglądam mu się. Jaki męski! Zdecydowanie w typie Kotusia, brwi zmarszczył, zrobiła mu się pionowa kreska na czole. Czy na pewno dobrze zrobiłem, wylewając przed nim i na niego swoje żale, próbując wzbudzić tym jego litość, opowiadając mu o sobie aż tyle, ze szczegółami, pokazując się w świetle, raczej niekorzystnym.
Za pół godziny. Najwyżej czterdzieści minut. Nie, ja sam. Mam licencję. Długo by opowiadać. Na MI-2 robiłem. Dawno temu w Afganistanie. Byłem korespondentem wojennym. Stare czasy. Kiedyś ci opowiem. Jaką lubisz muzykę? Zobacz, płyty są w skrytce przed tobą. Wybierz, jaką chcesz, i włóż do odtwarzacza. Ale najpierw zapnij pas, będę jechał szybko.
Helenka budzi się, owszem, razem z nim, ale tylko na chwilę. Jaki telewizor? Prosi, przestań mnie szarpać, muszę wstać o szóstej, odwraca się do niego plecami i zasypia. A on zostaje do rana bez fety z okazji przyznania tytułu Tata Sezonu, z dyplomem i medalem, bez zainteresowania kolorowych magazynów, bez dużego zdjęcia w reklamie płatków śniadaniowych i bez honorarium za sprzedanie twarzy na wyłączność.
