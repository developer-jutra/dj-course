Sprawcami pożaru w gmachu aleksandrowskiego sądu są prawdopodobnie znów nieletni. Jak już informowaliśmy, przedwczoraj nad ranem lokatorzy mieszkający w sąsiedztwie sądu, zauważyli ogień w jednym z pomieszczeń. Wezwano straż pożarną, która przez półtorej godziny gasiła ogień, rozprzestrzeniający się w pomieszczeniu wykorzystywanym jako magazyn materiałów budowlanych.
