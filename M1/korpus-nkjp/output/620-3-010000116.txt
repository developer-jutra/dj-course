W samej Europie do podrodziny pszczół właściwych należy około 70 rodzajów pszczół, podzielonych na trzy plemiona. Oprócz plemienia pszczół miodnych (Apini) zalicza się do nich także plemię trzmieli (Bombini) i plemię pszczół bezżądłowych zwanych też bezżądłymi lub meliponami (Meliponini).
Pszczoły miodne, podobnie jak inne owady z podrodziny pszczół właściwych, są pokryte włoskami oraz charakteryzują się posiadaniem koszyczka do przenoszenia pyłku.
Już od ok. 4 dnia życia młode pszczoły robotnice zajmują się karmieniem starszych larw pierzgą. Od ok. 6 dnia, w zależności od zawartości białka w spożywanym pokarmie, uaktywniają się u nich gruczoły gardzielowe produkujące mleczko pszczele, służące do karmienia młodych larw i matki pszczelej.
