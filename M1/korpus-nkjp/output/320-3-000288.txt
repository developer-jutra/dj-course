Prawda, że czasem Arystoteles zdaje się jakby odchodzić od swego empiryzmu, snując utopijne rozważania o przyjaźni, nie tylko między poszczególnymi ludźmi, lecz także i między całymi narodami, o jakiejś idei powszechnej miłości ludzi - co miało nastąpić jako skutek realizacji panhellenistycznego kosmopolityzmu Aleksandra Wielkiego. Wiadomo, że ostatecznie zawiedzie się na tej idei Stagiryta.
Będzie Katon jakby praojcem całej agrarystycznej literatury - wcale nie tylko polskiej. Linia pochodzenia pewnych do Katona zbliżonych idei będzie tu prosta, lecz składająca się z długiego łańcucha idei pośrednich - nie zawsze możliwych do zidentyfikowania.
