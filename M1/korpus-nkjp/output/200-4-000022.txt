Dlaczego wymyśliła to nieślubne dziecko? Za dużo przeczytanych romansów?
To wymyślone dziecko, tę fantazję, porzuciła, kiedy miało trzy miesiące. W sierocińcu, w Bukareszcie. Nie sądziła chyba, że opowieść o hańbie przysporzy jej sympatii, zwłaszcza ze strony rodziny, zwłaszcza tej niemieckiej. Lektura książek historycznych powinna ją tego nauczyć, że uznanie jej za księżniczkę doprowadziłoby za dwadzieścia lat do konieczności uznania jakiejś bukareszteńskiej sieroty za jej sukcesora. Coś takiego byłoby naprawdę nie do pomyślenia.
To absurdalne, pomyślałam, nie mogę pozwolić się tak prowokować. A jeśli on na przykład zasłabnie, nie będę przecież wzywać pogotowia.
– To wszystko, Nigel – powiedziałam, odpinając klamry z lepkich pleców. – Twój czas minął. Kiedy odwiedzisz nas ponownie, będziesz mile widzianym gościem – dodałam, zamykając drzwi. Nie jest to najlepszy sposób na żegnanie klienta, pomyślałam. Nie wróci, trudno, taki dzień.
Proszę sobie tylko wyobrazić! Wielka migracja rumuńskich sierot do Berlina, w nadziei, że któraś z nich okaże się prawowitym księciem. To byłoby śmieszne, groteskowe. Nie poradziliby sobie z tym.
Dziecko pojawia się w tej historii tylko dlatego, że nie mogła się powstrzymać, by o nim nie opowiedzieć.
– Gdyby potrafiła się odezwać, ponieważ jej wrodzone poczucie godności cierpi, gdy dotykają jej przypadkowe ręce.
– Właśnie.
– To ja może już pójdę – powiedział mój narzeczony.
Podniosłam się.
– Ja też muszę niedługo wyjść. Właściwie zaraz.
– Mieszkanie czy praca?
– Nie pamiętam. Praca... Albo mieszkanie... W każdym razie to ważne.
Od jakiegoś czasu śni mi się Polska.
Bardzo dobrze się śni. Przyjemnie.
Nie ma już więcej snów emigranta, ciemnych półtonów, pułapek.
Otwarte przestrzenie, słoneczne ulice, nigdy nie jestem sama. Zawsze ktoś ze mną jest. Jakiś przyjaciel z przeszłości. Wędrujemy – dokądś, odwiedzamy – kogoś. Niewiele pamiętam, poza nastrojem tych wędrówek. Sympatii, zabawy, nieżałowanego czasu.
Telefon w sprawie przyspieszenia terminu zebrania rady nadzorczej muzeum, kwestia wymaga naszej natychmiastowej reakcji. Nie dość przemyślana, moim zdaniem, ustawa, ograniczająca pułap darowizn na rzecz instytucji zajmujących się przechowywaniem dóbr kultury. Nowe prawo podatkowe wchodzi w życie niebawem. Zalecana podwyższona świadomość.
Clemens – propozycja. Znakomity obraz Francisa Bacona Studium portretu kardynała. Zestawienie z El Greco, którego mamy w zbiorach Malarstwa Europejskiego. Optymalny termin – sezon jesienny. Negocjacje do rozpoczęcia. Bardzo dobrze.
– Może przeszedł nad nami jakiś potworny huragan, a my ocaleliśmy tylko dlatego, że jesteśmy zatrzaśnięci w windzie?
– Straszny banał.
– Czy można cię prosić do tańca?
Poruszają się miękko niebaczni na przepaść, która otwiera się pod nimi.
– Czy zdarzyło ci się kiedykolwiek tańczyć w windzie zawieszonej między piętrami?
– Nigdy w życiu. Po raz pierwszy tańczę z kimś w windzie zawieszonej między piętrami.
– Czy był jakiś powód, dla którego Caravaggio nie malował blondynów? – zapytałam.
Ariel podniósł na mnie wzrok i pocałowaliśmy się.
Potem weszliśmy schodami na górę, do działu sztuki średniowiecznej, gdzie wciąż było ciemno jak w katakumbach, ale przynajmniej znajdowali się ludzie. Ariel ścisnął mnie za rękę:
– Jeśli Patti zobaczy, że wychodzimy stąd razem, od jutra będziemy zobowiązani odgrywać Tristana i Izoldę.
Odsunęła maskę i głos przymierzył się do twarzy; tej samej, zawrotnie czystej, słodkiej twarzy Madonny.
– To są moi nowi przyjaciele. – Zwierzęta skinęły głowami. – Zakładamy klub muzyczny. Zaprosimy cię na otwarcie, przysięgam. A co u ciebie, w porządku? Słyszałam, że nieźle sobie radzisz. Nie miałam czasu przyjść po pieniądze, tacy byliśmy zajęci. To jest Emanuel, on mnie namówił, prowadził już coś takiego wcześniej.
– Czy nie widzieli państwo takiej... – zawahałam się. Kobieta podniosła na mnie lekko przezroczyste, ale z pewnością widzące oczy.
– Przychodzą tutaj o świcie różne i czekają. Czasem się pojawi, a czasem nie. A my już tak z mężem usiedliśmy i siedzimy. Kiedyś przyjdzie.
Spojrzałam na jej męża, ale oczy miał zasłonięte kapeluszem.
