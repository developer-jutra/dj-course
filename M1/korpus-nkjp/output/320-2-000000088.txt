Inny jest też sposób cofania się lodowców. Mogą roztapiać się na dużej przestrzeni i ich powierzchnia będzie się obniżać stopniowo; mówimy wtedy o deglacjacji arealnej (powierzchniowej). Mogą też topnieć od czoła tak, że będzie się ono cofać równolegle; jest to deglacjacja frontalna.
W wyniku zrzucenia materiału niesionego przez lodowce powstają różnorodne formy i grupy form rzeźby terenu, zbudowane przez charakterystyczne tylko dla lodowców osady morenowe.
Krupa pojawia się najczęściej w górach, i to w okresie lata. Warunkiem powstania takiego opadu jest duża grubość chmur, tak by spadające kryształki śniegu mogły ulec oszronieniu lub oblodzeniu. Dzieje się to zazwyczaj w pionowo rozbudowanych, konwekcyjnych chmurach kłębiastych. Na nizinach najczęściej można obserwować ten rodzaj opadów wiosną. Warto pamiętać, że krupa lodowa jest młodszą siostrą gradu.
Śliska szreń na stokach śnieżnych jest bardzo niepożądana przy tajaniu i spływie wód roztopowych. Nie przepuszcza wody i utrudnia jej wsiąkanie w śnieg i grunt pod śniegiem. Przy pojawieniu się deszczu sprzyja nagłemu spływowi wód i powstawaniu powodzi.
Wytrawni narciarze używają bardzo obrazowych określeń pokrywy śnieżnej. Cieniutkie szkliwo lodowe powstałe na skutek nadtopienia śniegu przez zimowe słońce nazywają boraksem, a zbity śnieg gruboziarnisty - betonem.
Spadek temperatury powietrza wraz ze wzrostem wysokości nad poziomem morza jest widoczny zwłaszcza w górach. Nawet w lecie na szczytach można dostrzec śnieg, choć w dolinach upały pozwalają na zażywanie kąpieli. Oziębienie wznoszonego powietrza bez dopływu ciepła z zewnątrz nazywa się ochłodzeniem adiabatycznym.
W czasie jednego takiego polowania myśliwych plejstoceńskich mogło zginąć nawet kilkaset sztuk dużej zwierzyny. W południowo-wschodniej Francji, u podnóża krawędzi skalnego płaskowyżu, natrafiono pod przepaścią głębokości 300 m na warstwę kości koni 2,5 m grubości. Naliczono w niej szkielety około 100 000 koni! Warstwa ta narastała przez 5000 lat (od 20 000 do 15 000 lat temu). Podobne warunki terenowe charakteryzują cmentarzysko w Předmostí.
Zastanawiające, prawda?
W Natalu jednak odkryto najpełniejszy inwentarz śladów niezwykle dawnego lądolodu. Składa się nań wielosetmetrowa warstwa gruzu morenowego, gliny z porysowanymi głazami, iłów warwowych i żwirów rzek lodowcowych. Scementowane osady morenowe starszych epok lodowych nazwano tillitami. W innych miejscach znaleziono wyszlifowane i porysowane przedkarbońskie skały podłoża.
Następne pytanie dotyczy odporności lodu na działanie sił zewnętrznych. Inne ciała, znane z życia codziennego, są łatwiejsze do opisania. Wiadomo doskonale, że aby zgiąć (odkształcić trwale) pręt stalowy, trzeba przyłożyć większą siłę od tej, jaka jest niezbędna do odkształcenia takich samych rozmiarów pręta ołowianego. Zatem wielkość odkształcenia zależy od charakteru materiału i użytej siły. Jakim materiałem jest lód? Przyjrzyjmy się mu dokładniej.
Niektóre rzeki nie zamarzają w ogóle. Związane to jest z chemicznymi zanieczyszczeniami przemysłowymi, często też ze spuszczaniem do rzek ciepłych wód z fabryk. Najlepiej to widać w zlewni Przemszy na Górnym Śląsku.
Wiosenny spływ kry przyczynia się do wielkich powodzi wywołanych zatorami lodowymi. Najpierw bowiem ruszają lody na południu kraju, a później na północy. Podobne wezbrania wiosenne, ale na ogromną skalę, powtarzają się na rzekach syberyjskich.
Nagłe przyspieszenia pełznięcia lodowców, nierzadko zakończone tragicznymi następstwami, wywoływały oczywiste zainteresowanie ludzi. Lodowcowe szarże odnotowywano już przed stuleciami w Alpach, a także w innych górach. W 1653 roku zarejestrowano niespotykany awans wielkiego lodowca Aletsch. W roku 1678 bawarski Vernagtferner niebezpiecznie posunął do przodu swój tryskający wodą jęzor; kolejny zryw tego lodowca opisano w 1772 r.
Dochodzimy wreszcie do odpowiedzi na pytanie o przyczyny istnienia lodowców ciepłych i zimnych. Wyraźnie widać, że lodowce ciepłe rodzą się już ciepłe, a zimne - zimne. Ich narodziny są uwarunkowane klimatem, czyli bilansem termicznym górnych warstw lodu. Proponowane na początku doświadczenie z ogrzewaną kostką lodu nie odzwierciedla w pełni żywego, złożonego zjawiska. Przyroda jest o wiele bardziej skomplikowana niż proste modele.
Chciał szybko skończyć robotę. Pozostały jeszcze dwie warstwy do zmierzenia i określenia gęstości śniegu, a ręce mu już zupełnie zgrabiały. W rękawicach można wykopać w śniegu dół badawczy i oczyścić łopatką jego ściany tak, by rozróżnić każdą warstewkę śniegu. Przeszkadzają jednak w prowadzeniu notatek, mierzeniu grubości lamin i określaniu gęstości za pomocą specjalnej wagi.
Narastanie lodu kotwicowego, bo tak lód denny nazywają Anglicy, jest jednym z bardzo licznych przejawów zamarzania wody w przyrodzie. Zniszczenia mostów, uszkodzenia śluz i przystani, awarie elektrowni wodnych oraz ogromne powodzie stanowiły wystarczający powód, by zaczęto poważnie badać zlodzenie rzek. Oprócz lodu dennego, czyli kotwicowego, wyróżniamy dwie inne formy zlodzenia rzek: lód brzegowy i śryż (lód prądowy).
Przygoda u czoła Lodowca Hansa uświadomiła mi, że lepiej bezpośrednio nie dotykać lodowego klifu. Trzeba znaleźć metodę zdalną. Wybór padł na fotogrametrię naziemną.
Wystarczy przecież wykonać zdjęcie stereoskopowe czoła lodowca na początku lata, kiedy cielenie się zaczyna, oraz na końcu, kiedy powinno ustać, i opracować na ich podstawie mapę. Oczywiście, nie zapominając o zmierzeniu tempa pęłznięcia jęzora.
Śnieg gruboziarnisty stopniowo zagęszcza się, a jego kryształy-ziarna systematycznie rosną. Gdy są już odpowiednio duże, mamy do czynienia z firnem. Metamorfoza ta wyraża się wzrostem gęstości pokrywy śnieżnej i usuwaniem powietrza oddzielającego poszczególne ziarna. Powietrza tego jest dużo, więc jego uwalnianie odbywa się powoli.
Nacisk gromadzących się ciągle, corocznie przybywających warstw śniegu zbliża ziarna firnu. Następuje kompakcja, czyli zmniejszenie objętości i wzrost gęstości, pokrywy firnowej.
