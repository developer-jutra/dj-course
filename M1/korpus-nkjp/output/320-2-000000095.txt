Metody określania wielkości odpływu gruntowego w rzece są z konieczności uproszczone ze względu na kosztowność badań hydrogeologicznych.
Do metod najczęściej wykorzystywanych należy wymieniona powyżej krzywa recesji odpływu, opisana równaniem wykładniczym (Mailleta i Dębskiego), metoda hydrologiczno-hydrogeologiczna uproszczona (Radczuk i Szarskiej, 1986) i metoda hydrogeologiczna uproszczona Bindemanna.
Biorąc pod uwagę, że ewapotranspiracja roślinności jest na ogół głównym składnikiem parowania terenowego zlewni, strukturę modelu parowania terenowego oparto przede wszystkim na strukturze modelu ewapotranspiracji, uwzględniając w niej dodatkowo m.in. parametr określający powierzchnię obszaru quasi-jednorodnych pól. Powierzchnię czynną i podłoże tych pól scharakteryzowano za pomocą parametru szorstkości, albedo, zdolności emisyjnej powierzchni czynnej, polowej pojemności wodnej profilu glebowego, współczynnika trwałego więdnięcia itp.
W przypadku, gdy dysponujemy wystarczającym rozpoznaniem hydrologicznym warstwy lub warstw wodonośnych hydraulicznie związanych z rzeką, znamy rytm wahań zwierciadła wód podziemnych różnych horyzontów i dokładny hydrogram odpływu, możemy przeprowadzić na podstawie jednego z czterech schematów rozdział hydrogramu wezbrania (Ground Water Studies, 1975). Dokładny opis schematów rozdziału hydrogramu przedstawiono na rysunku II.16.
Metody badawcze w sieci małych zlewni najczęściej sprowadzają się do analizy regionalnej elementów hydrometeorologicznych i fizycznogeograficznych. Wykorzystują one informację o zasilaniu i odpływie z sieci zlewni do identyfikacji prostych modeli regresyjnych w zlewniach o niedostatecznej kontroli hydrometrycznej. Zagadnienie to omówiono wyczerpująco w rozdz. XIV.
Czwarta faza występuje wówczas, gdy sieć cieków (naturalna lub sztuczna) jest wystarczająco gęsta, aby mogło nastąpić połączenie się łańcuchów plam z wodami drenażowymi. Jeżeli warunek ten nie jest spełniony, fala wód zretencjonowanych na powierzchni osiąga lokalną bazę drenażu zatrzymując się w najgłębszym zagłębieniu, kończąc tym samym proces transformacji na trzeciej fazie.
Opad ciekły w okresie zimowym i wegetacyjnym na pokrywie roślin iglastych zatrzymuje się na ogół jednakowo.
Inne jest tempo procesu intercepcji roślin, gdy występuje deszcz ze śniegiem, inne wreszcie, gdy pada wyłącznie śnieg. Płatki śniegu docierają bez przeszkód do podłoża, inne zatrzymują się na szpilkach drzew iglastych, suchych liściach, gałęziach
Model SSARR (Streamflow Simulation and Reservoir Regulation), opracowany i wdrożony w końcu lat sześćdziesiątych w Stanach Zjednoczonych do prognozowania odpływu i sterowania systemu wodnego rzeki Columbia (Runoff evaluation..., 1971), stanowi jeden z prostszych modeli symulacyjnych zlewni. Algorytm modelu stanowią równania empiryczne, a parametry równania są identyfikowane w procesie optymalizacji. A zatem model ten może znaleźć zastosowanie wyłącznie w zlewniach o kontrolowanym odpływie.
Analiza krzywych wysychania ma duże znaczenie w aspekcie poznania reżimu cieków i rzek oraz rezerw wód podziemnych. Krzywe te charakteryzują przepływ podstawowy rzek, a zatem ich charakterystyki w okresie deficytu opadowego. Tłumaczą wyczerpywanie zasobów wodnych warstw wodonośnych, pozwalają także obliczyć pojemność retencyjną zlewni.
Stopień osłonięcia gruntu i gęstość roślin uprawnych wpływają na wielkość plonu i stanowią o przyroście biomasy w większości agrocenoz, a maksymalna pojemność retencji intercepcji Smaks. jest od niej bezpośrednio zależna. W modelu holenderskim (Makkink, van Heemst, 1975) przyjmuje się maksymalną pojemność retencji intercepcji w agrocenozach trawiastych jako połowę ich biomasy.
Metody badawcze stosowane aktualnie w indywidualnych zlewniach badawczych można podzielić na dwie podstawowe grupy:
1) pomiary i obserwacja interesujących nas elementów hydrometeorologicznych i parametrów fizycznogeograficznych, opracowywanie ich wzajemnych współzależności oraz próba wnioskowania na ich podstawie o formie tych zależności w innych zlewniach;
W Wielkiej Brytanii wprowadzono gęstość sieci cieków jako liczbę węzłów hydrograficznych (połączeń) na 1 km2 zlewni.
Podobnie jak sieć cieków, tak i jeziora można scharakteryzować przez gęstość, tzw. jeziorność zlewni   . Pod tym pojęciem należy rozumieć obecność jezior w zlewni, określoną ilościowo jako łączna powierzchnia jezior i innych zbiorników wodnych.
Rozwiązanie przyjętego równania filtracji polega na określeniu funkcji ciśnienia bądź swobodnego zwierciadła wód gruntowych wewnątrz obszaru (pola) filtracji.
Schematyzacja geometrii obszaru filtracji jest zagadnieniem złożonym i zależy od wielu czynników (Procesy hydrologiczne, 1989) (p. rozdz. X).
Współczynniki filtracji w zależności od rodzaju litologii warstwy wodonośnej przedstawiono w tabeli XII.1.
Parowanie rzeczywiste w zimnej porze roku obejmuje w okresie bezśnieżnym parowanie lub sublimację z powierzchni roślin, parowanie lub sublimację z gleby oraz transpirację kutykularną roślin, a w okresie zalegania śniegu przede wszystkim parowanie lub sublimację z pokrywy śnieżnej i lodowej.
Na rysunku IV.5 pokazano schemat modelu, który może być przykładem modelu integralnego podsystemu górnej części zlewni. W tym przypadku możemy wyróżnić dwa komponenty: powierzchni i gleby. Wejście do systemu to opad i warunki meteorologiczne, wyjściem są procesy, takie jak odpływ bezpośredni (suma odpływu powierzchniowego i podpowierzchniowego), zasilanie wód podziemnych oraz ewapotranspiracja. Każdy pojedynczy proces zachodzący wewnątrz systemu, w przypadku modelu integralnego, wymaga odrębnego opisu matematycznego.
Poza tym występuje stała wymiana pary wodnej między powietrzem glebowym a powietrzem atmosferycznym. Na ogół jednak ilości wody przemieszczające się w postaci pary są w glebie niewielkie.
Woda błonkowa jest związana siłami molekularnymi z cząstkami gleby. Dookoła cząstki gleby formują się błonki wody przyciąganej z bardzo dużą siłą. W miarę oddalania się warstw molekuł wodnych od powierzchni cząstki stałej, siły przyciągania maleją aż do zera w całkowicie nasyconej glebie.
Przestrzenna skala wykorzystania modelu jest bardzo elastyczna, od pojedynczego profilu glebowego (badanie i opis infiltracji) do dużych obszarów obejmujących nawet kilka zlewni. Model jest w sposób ciągły rozwijany pod kątem możliwości zastosowań w nowych dziedzinach.
SHE ma zintegrowaną strukturę modularną, dzięki czemu każdy z modułów można użytkować także rozłącznie. Struktura modularna pozwala na znaczną elastyczność w praktycznych zastosowaniach.
