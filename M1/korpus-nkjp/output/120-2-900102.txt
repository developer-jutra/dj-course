Skoro mowa o dodatku za odznaczenie, to trudno zrozumieć dlaczego nie przewiduje go ustawa wypadkowa. Wydaje się, że ludzie, którzy stracili zdrowie w wypadku przy pracy lub wskutek choroby zawodowej, powinni również dodatek ten otrzymywać, jeżeli oczywiście zostali odznaczeni odznaczeniem, z którym dodatek ten jest związany.
Okoliczność natomiast, czy wnioskodawca rzeczywiście pracuje w warunkach szkodliwych dla zdrowia, jest bez znaczenia prawnego. Nie każdy bowiem, kto jest zatrudniony w takich warunkach, korzysta ze skróconego czasu pracy, a tylko ten, którego do skróconego czasu pracy uprawniają odpowiednie przepisy.
Organizacja życia populacji starczej jest dopiero w zalążku; z ludźmi nie opuszczającymi mieszkania, którym najtrudniej przychodzi ułożyć sobie życie i którzy najbardziej potrzebują zainteresowania, nie ma kontaktu poza bardzo słabo jeszcze rozwiniętymi usługami pielęgnacyjnymi sióstr PCK.
Badani utrzymują bliskie kontakty z czterokrotnie mniejszą liczbą przyjaciół niż krewnych. Wśród osób zaprzyjaźnionych absolutną przewagę (80-90%) mają ludzie tej samej płci i na ogół również w starszym wieku (80%), co jest dla respondentów bardzo niekorzystne; w miarę upływu lat dawne kontakty słabną lub przestają istnieć, a nowe nie są nawiązywane. Prawie połowa respondentów (45%) nie ma w ogóle przyjaciół.
Powyższy schemat, będący niewątpliwie znacznym uproszczeniem rzeczywistych relacji, może posłużyć jako uzupełnienie koncepcji podsystemów uczestnictwa omówionych w poprzednim rozdziale. Przy jego pomocy można obrazować wpływ poszczególnych czynników absencji. Okazuje się przy tym, że pewne czynniki mogą realizować swój wpływ na kilku etapach zachowań absencyjnych, następujących po sobie.
Nie podzielam w związku z tym poglądu Autora glosy, że gdyby ustawodawca utratę prawa do urlopu za dany rok przez pracownika wiązał z sytuacją, określoną w art. 156 § 1 k. p. , znalazłoby to "zapewne" wyraźne odbicie w tym przepisie.
Na przyjętą definicję rodziny niepełnej wpłynęły zarówno względy techniczne, a więc stosunkowa łatwość wyodrębnienia spośród pracowników zakładów takich, którzy samotnie wychowują dziecko lub dzieci, jak i przede wszystkim cel badania. Celem badania było bowiem ustalenie potrzeb rodzin niepełnych służące zracjonalizowaniu zakładowej polityki społecznej w odniesieniu do rodzin pracowniczych. Powszechnie wiadomo, że jednym z czynników warunkujących sumienne i staranne wykonywanie obowiązków przez pracowników jest właśnie ich sytuacja rodzinna.
Celem badania było: określenie zróżnicowania potrzeb zależnie od cech demograficzno-społecznych ankietowanych, stwierdzenie zakresu pomocy otrzymywanej obecnie przez respondentów od osób i instytucji, wyodrębnienie kategorii ludzi starszych najbardziej potrzebujących opieki, a także określenie preferencji tych osób w zakresie postulowanych przez nich określonych form pomocy.
Tylko 4/5 badanych mieszka w lokalu samodzielnym; pozostali maja nakaz kwaterunkowy na część mieszkania bądź odnajmują pokój sublokatorski. Ludzie mieszkający razem z obcymi to najczęściej osoby o niższym poziomie wykształcenia. Spośród nich co czwarty jest narażony na stałe lub sporadyczne przykrości; ludzie ci zapobiegają konfliktom przez ograniczenie do minimum korzystania ze wspólnych pomieszczeń.
