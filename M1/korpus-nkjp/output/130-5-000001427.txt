Z powodu ciemności po godz. 17.00 w poniedziałek przerwano poszukiwania pięciu osób, ofiar niedzielnego wypadku na jeziorze Śniardwy (woj. suwalskie) śmigłowca Mi-2 (na zdjęciu - śmigłowiec tego typu). Nikogo nie odnaleziono. Miejsce poszukiwań oznaczono bojami. Akcja zostanie wznowiona we wtorek rano. Po ponad 30 godzinach od katastrofy żadna z poszukiwanych osób nie ma szans na przeżycie w lodowatej wodzie.
