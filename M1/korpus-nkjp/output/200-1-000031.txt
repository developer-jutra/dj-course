Bez wątpienia, Margaret i Dorothy starały się maksymalnie dostosować do nowej sytuacji, zachowywać się naturalnie, nie okazywać zdziwienia, choć wszystko wokół było tak absurdalnie zaskakujące i trudne. Pokój, do którego zaprowadzono gości, miał zaokrąglone wszystkie ściany. Odpowiednio do tego, łóżka także miały kształt łukowaty. Na szczęście pościel, którą na nich położono, była miękka i ciepła.
Ogehur był niezmiernie wdzięczny przyjacielowi za jego szlachetną propozycję. Miał na pewno dość pracy w gospodarstwie, i było oczywiste, że robi to dla niego.
Wypad do miasteczka to była cała wyprawa. Gładkie jezdnie, po których jeździły jezdniki, były tylko w miastach, mieszkańcy wsi i miasteczek poruszali się po polnych, nieutwardzonych drogach za pomocą swoistych pojazdów gąsienicowych. Pokonanie pięćdziesięciu paru kilometrów dzielących dom gospodarzy od miasteczka zajmowało prawie trzy godziny.
Dziewczynki nie przybywały same, lecz w licznej asyście kapłanek z ich Świątyń. Wraz z Iriome na pielgrzymkę udały się nie tylko trzy jej nauczycielki, lecz także wiele innych wysoko postawionych kapłanek. Tak jak wszyscy inni pielgrzymi, przyjechały koleją, tą samą linią, którą tydzień wcześniej odbyła podróż Iglione.
Spożywanie posiłku nie miało być największym wyzwaniem tego dnia. Do wieczora nic się szczególnego nie wydarzyło, oprowadzono je jedynie po Sanktuarium, dokładnie opisując przebieg wszystkich ceremonii i panujące tu zwyczaje. Jednak po wieczornym posiłku młodsze kapłanki zaprowadziły gości do łazienki, grzecznie przepraszając za niedostateczne wygody. Rzeczywiście, było to małe, wilgotne pomieszczenie, z jednym, jedynym, prymitywnym kranem dostarczającym wodę i kociołkiem do jej nagrzewania.
Przez dłuższą chwilę stała przy wyjściu z wieży, zbierając się na odwagę. Sprawdziła, że nikt nie patrzy w jej stronę i powolnym krokiem, z opuszczoną głową wyszła z jej cienia. Przeszła parę kroków i stanęła pod murem. Kilka osób minęło ją obojętnie. Postała tak chwilę, rzucając ostrożne spojrzenia na wszystkie strony, po czym, spocona z wrażenia, umknęła z powrotem do wieży.
Wiadomość o rozruchach została przekazana do Sanktuarium nieomalże natychmiast. Obawy Oalerie sprawdziły się, i to w sposób, jakiego nie była w stanie przewidzieć sobie w najczarniejszych nawet wyobrażeniach.
Trudno opisać szok, jaki przeżyły wszystkie kapłanki ze Świętego Kręgu, gdy dotarła do nich ta straszna wieść. Oto zniknięcie Margaret objawiło swe nieprzewidziane, porażające konsekwencje. Niesiona przez nią wersja Ceremonii Pochłonięcia rozniosła się, wywołując zamieszanie i bunt prowadzące do rebelii.
Zmęczona, na moment zamknęła oczy. Słyszała jakieś głosy, wokół niej zrobił się ruch, a potem nagle wszystko ucichło. Zaniepokojona, otworzyła oczy. Dziecko, gdzie jest dziecko?! Rozejrzała się wokół siebie, ale pokój był pusty. Ogehur i akuszer zniknęli, a z nimi dziecko!
Przerażona Margaret zaczęła krzyczeć. Po chwili do jej pokoju wbiegł zaniepokojony akuszer.
Kiedy później Ogehur uświadomił sobie, że prawdopodobnie już wtedy byli poszukiwani przez Kapłanki, nie mógł pojąć, jak to się stało, że ich wtedy nie znalazły, choć wszyscy wokół znali ich historię, i aż cierpł na tę myśl.
To wcale nie znaczy, że nietypowa towarzyszka przestała sprawiać kłopoty. Któregoś dnia na przykład koniecznie chciała, aby poszli ,,coś zjeść'' do wiejskiej gospody.
