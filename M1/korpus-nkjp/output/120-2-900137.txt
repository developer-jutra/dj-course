LUBLIN z. Prace archeologiczne prowadzone na dziedzińcu byłego zamku królewskiego w Lublinie oraz podobne prace na terenie tamtejszego Starego Miasta ujawniają, że Lublin był terenem stałego osadnictwa już w VII w. n.e.
Na dziedzińcu zamku lubelskiego natrafiono na fragmenty konstrukcji zrębowej drewnianej chaty. Znaleziono fragmenty ceramiki, metalowych ozdób kobiecych, a także żelazny nóż z posrebrzaną rękojeścią. Cennym znaleziskiem jest wyryta w kamieniu część formy odlewniczej.
Tom pierwszy obejmuje okres do roku 1890; tom drugi - omawia literaturę polską do roku 1944. Całość została opatrzona bibliografią oraz indeksem nazwisk i tytułów.
Pod koniec br. ukaże się w Moskwie tom studiów przygotowanych przez autorów polskich i radzieckich, poświęcony polskiej literaturze rewolucyjnej. W publikacji tej znajdą się referaty wygłoszone przed dwoma laty na moskiewskiej sesji naukowej poświęconej tej tematyce a zorganizowanej przez Instytut Słowianoznawstwa.
