Klasa V szkoły podstawowej. Przyjrzyj się fotografiom i rysunkom w podręczniku przedstawiającym przykład krajobrazu śródziemnomorskiego. Na podstawie tych ilustracji powiedz co najmniej pięć zdań na temat cech krajobrazu śródziemnomorskiego. Klasa II licealna dawnego programu. Przygotować i wygłosić referat nt. "Produkcja i spożycie przypraw i używek na świecie". Klasa III licealna. Dokonać charakterystyki Tatr na podstawie mapy wielkoskalowej.
W psychologii wyróżnia się mowę wewnętrzną i mowę zewnętrzną. Mowa zewnętrzna przyjmuje postać dźwiękową (mowa mówiona), pisaną lub ruchową (S.L. Rubinsztejn 1964). W aspekcie środków dydaktycznych interesuje nas głównie mowa pisana, która ma charakter alfabetyczny i cyfrowy. Przechodząc na grunt dydaktyki geografii, można wyróżnić następujące rodzaje mowy pisanej: szkolny podręcznik geografii, zeszyt przedmiotowy i zeszyt ćwiczeń, geograficzną lekturę uzupełniającą i tabele statystyczne.
Praca z książką to metoda oparta na słowie drukowanym. Polega ona na nauczaniu-uczeniu się za pomocą uczniowskiego podręcznika geografii, geograficznej lektury uzupełniającej i atlasu geograficznego. Metoda ta nadaje się zarówno do poznawania nowych wiadomości, jak też ich utrwalania, a w przypadku tekstów programowanych także do kontroli i oceny. Za pomocą słowa drukowanego można także stwarzać pozytywne motywacje uczenia się oraz rozwijać różne umiejętności zdobywania wiedzy lub umiejętności retoryczne.
Pytaniowy układ treści, podobnie jak układ opisowy, był typowy dla podręczników i lekcji geografii w XVIII i XIX w. Wówczas często zapoznawano uczniów z geograficzną wiedzą za pomocą prostych pytań i jednobrzmiących odpowiedzi. Zupełnie inne cechy miał pytaniowy układ treści zastosowany we wspomnianym już podręczniku E. Romera (1904). Autor tego podręcznika za pomocą 1017 pytań i poleceń oraz towarzyszących im odpowiedzi zapoznawał uczniów z geografią fizyczną i polityczną.
W krajoznawstwie jest miejsce na realizację indywidualnych pomysłów, na zabawę, na interpretację i dostosowanie programu do zmieniających się okoliczności. Kierunki, formy i metody pracy krajoznawczej mogą być bardzo różne, toteż plan naszej pracy powinien uwzględniać specyfikę środowiska, zainteresowania członków koła krajoznawczego, wytyczne władz oświatowych, kalendarz imprez krajoznawczych. W tym miejscu można podać jedynie bardzo ogólne założenia planu pracy koła krajoznawczego, które mogą być przydatne dla mało doświadczonego organizatora pracy krajoznawczo-turystycznej.
W świetle opinii logików wnioskowanie redukcyjne jest wnioskowaniem uprawdopodobniającym, tj. nie dającym pewności, że wysunięty z prawdziwych przesłanek wniosek jest również prawdziwy. Rozumowanie to jest zawodne, ponieważ następstwo "podniesiony stan wody w rzece" może mieć inną przyczynę, np. otwarcie śluzy w wyżej położonych zaporach.
Jest to ekran, wykonany z płyty pilśniowej, przymocowany do drewnianej podstawy. W ekranie są wycięte pionowe szczeliny, umożliwiające przesuwanie w górę i w dół klocków umocowanych na śrubach. Klocki są wykonane z pomalowanej w pasy deski. Przesuwając odpowiednio poszczególne klocki w górę i w dół, ilustrujemy pionowe ruchy skorupy ziemskiej oraz powstawanie struktur, takich jak: uskok tektoniczny, zrąb, rów tektoniczny, powierzchnia przesunięcia.
Zaliczamy do nich: dyskusję, obserwację i pomiar, ćwiczenia kształcące formalnie (ćwiczenia w rozumowaniu, ćwiczenia retoryczne, ćwiczenia wyobraźni), metodę problemową, gry dydaktyczne, metodę studiów przykładowych i metodę seminaryjną. Metody te umożliwiają samodzielne poszukiwanie wiedzy i rozwijanie zdolności poznawczych. Ze względu na cele i zadania współczesnej szkoły, metody te należy majoryzować lub traktować co najmniej równorzędnie z metodami asymilacji wiedzy.
Kategorie celów: A. Zapamiętanie wiadomości: 1. Znajomość faktów geograficznych (wiedza faktograficzna); B. Zrozumienie wiadomości: 2. Rozumienie terminów geograficznych (pojęcia), 3. Rozumienie geograficznych prawidłowości (prawa stochastyczne), 4. Rozumienie teorii wyjaśniających; C. Stosowanie wiadomości w sytuacjach typowych: 5. Umiejętności merytoryczne z geografii; D. Stosowanie wiadomości w sytuacjach problemowych: 6. Formalne umiejętności poznawcze, 7. Umiejętność wartościowania.
Itineraryjny układ treści jest podstawowym układem wszelkich wycieczek, ale może mieć także zastosowanie w szkolnym podręczniku geografii i w lekcjach geografii. W dwóch ostatnich przypadkach owo przemieszczanie będzie się odbywać nie w rzeczywistości, lecz werbalnie, ewentualnie będzie wspierane różnymi obrazami.
Środki dydaktyczne, wymienione w przyjętej typologii, w zasadzie powinny znajdować się w każdej szkole, w której odbywa się proces nauczania-uczenia się geografii. Ograniczona objętość opracowania zmusza nas do charakterystyki środków mających podstawowe znaczenie w tym procesie, a równocześnie sprawiających trudności wielu nauczycielom tego przedmiotu.
Uszczegółowieniem koncepcji B. Suchodolskiego była propozycja Instytutu Programów Szkolnych z lat siedemdziesiątych, dotycząca struktury i hierarchii treści kształcenia w projektowanej szkole dziesięcioletniej. Aktualnie układ problemowo-kompleksowy zastosowano przy konstruowaniu programów nauczania ochrony i kształtowania środowiska oraz zajęć fakultatywnych w grupie przyrodniczej. Tym samym stworzono warunki do stosowania tego układu na lekcjach, m.in. przez nauczycieli geografii.
Program nauczania geografii obliguje nauczyciela do wykorzystania różnych przyrządów do przeprowadzania pomiarów. Przyrządy nie powinny stanowić treści nauczania geografii. Mają dostarczyć wymiernych informacji o cechach przedmiotów, zjawisk i procesów geograficznych oraz sposobach ich pomiaru. Treścią poznania są uzyskane wyniki pomiarów, które powinny być wykorzystane do precyzyjniejszego opisu rzeczywistości.
Na podstawie zarządzenia Ministra Edukacji Narodowej z 1992 r. ( Zarządzenie... 1992) z każdego przedmiotu ogólnokształcącego, w tym z geografii, mogą być organizowane zawody dla uczniów w formie olimpiady przedmiotowej. Dla uczniów szkół podstawowych kurator oświaty może organizować konkursy geograficzne o zasięgu wojewódzkim lub regionalnym.
Początki geografii jako nauki to starożytne i średniowieczne opisy Ziemi ( gé - Ziemia, grápho - piszę, opisuję), np. Herodota lub Strabona. Opisowy sposób popularyzacji wiedzy geograficznej jest więc najstarszy i najsilniej zadomowiony m.in. w szkolnych podręcznikach geografii i w lekcjach geografii. Istotą układu opisowego jest zapoznawanie Czytelnika lub słuchacza (ucznia) z zewnętrznymi, łatwo postrzegalnymi zmysłowo rzeczami i zjawiskami, bez wyjaśniania ich przyczyn i skutków.
Model ten składa się z koła ilustrującego płaszczyznę równika i z półkola ilustrującego półpłaszczyznę południka 0. Elementy te są wycięte ze sklejki lub płyty pilśniowej, połączone ze sobą pod kątem prostym i osadzone na podstawce. Do podstawki i półkola jest przymocowany druciany, ruchomy pręt o kształcie półokręgu, ilustrujący dowolny południk. W środku układu jest zamocowany ruchomy pręcik pełniący rolę promienia ziemskiego. Za pomocą modelu można demonstrować długość i szerokość geograficzną.
Metody praktyczne umożliwiają nabywanie różnych praktycznych umiejętności bądź też kształtowanie otaczającej rzeczywistości. Równocześnie metody te wpływają na świadomość, przekonania i postawy ucznia. Metody te można podzielić na dwie grupy. Pierwsza z nich obejmuje ćwiczenia techniczne i terenowe, druga - metody służące realizacji zadań wytwórczych i usługowych.
