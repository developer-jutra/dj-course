Istota rozmnażania płciowego polega na tym, że nowo powstający osobnik posiada w swoim genotypie, czyli pełnym diploidalnym garniturze chromosomów określanym jako 2n, połowę chromosomów pochodzących od ojca i przekazanych za pośrednictwem plemników oraz drugą połowę chromosomów pochodzących od matki przekazaną za pośrednictwem komórki jajowej. Gamety męskie i żeńskie zawierające haploidalną, czyli pojedynczą liczbę chromosomów (określaną jako n) w procesie zapłodnienia, dają początek organizmowi potomnemu o diploidalnej, czyli podwójnej liczbie chromosomów.
