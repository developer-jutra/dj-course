Twój znajomy magun Debren.
- Podkreśliłem to, co do ciebie doszło - wyjaśnił, chyba niepotrzebnie, Debren. - Dużo trzeba przyznać, od siebie nie dodali. Ale ujęli sporo. Kto by pomyślał, że tak można sens wypowiedzi wypaczyć.
Lenda złożyła powoli papier.
- Masz rację - powiedziała, chowając list. - Wygłupiłam się jak nigdy w życiu. Wybacz.
- A z Hanusem co?
Przewróciła plaster sarniny na drugą stronę. Spod czerni i płomieni zaczynały już wyglądać żółtawe żebra trupa. Debren starał się nie patrzeć na coś, co było do niedawna twarzą smolarza.
- Rozsądek nakazywałby zabrać go ze sobą. Goły nie goły, na parę klepsydr zastąpiłby chorą nogę. A jako potworzyca, krwi ciepłej mogłabym się jeszcze napić, gdy już padnie.
Coś poruszyło się z tyłu, za ramieniem dziesiętnika. Ten z kuszą? Nie potrafił dojrzeć.
- Debren! - To Lenda krzyczy? - Legnij!
Zastawił się przed cięciem w prawy bok. I padł, wykorzystując impet ciosu. Dopiero waląc ramieniem o ziemię, poczuł strach. To przecież była śmierć. Stojąc, mógł się od biedy bronić. Powalony, nie miał żadnych szans. Co ona...?
- Kiedy ten list dostałaś? - przerwał jej gwałtownie.
- We wtorek. Pod wieczór - dodała, widząc jak dalece mało usatysfakcjonowała Debren naga informacja o wtorku. - Bram jeszcze nie zamykali, mogła być z grubsza...
- Lenda - rzucił przez zęby - ja o miesiąc pytam.
- Chyba ci te czary na głowę zaszkodziły. Ja trzech kroków...
- Konia nie mamy i sanek też, ale ja mam grzbiet. Poniosę cię.
Rzuciła mu niemal wrogie spojrzenie. Rozumiał ją. Nadzieja boli. I wtedy, gdy odchodzi, i wtedy, gdy powraca.
- Posrasz się, a nie poniesiesz - warknęła. - Kawał baby jestem, a ty byle miecza nie udźwigniesz.
Debren udał, że nie zrozumiał.
- Potem ją związali i do stodoły zawlekli - powiedział. - A w stodole? Jak sądzisz?
- Nie byłem - oznajmił pospiesznie Olryk. - Przysięgam.
- Pytam, co sądzisz, a nie czy byłeś. Jak długo to trwało? Zdążyli...?
