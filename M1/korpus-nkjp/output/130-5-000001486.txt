Specjalne samoloty, specjalne pociągi, specjalne łącza komputerowe i 70 firm spedycyjnych rozpoczęło wczoraj przeprowadzkę Bundestagu z Bonn do Berlina. Niemiecki parlament powróci do Berlina po 66 latach przerwy. Codziennie 40 kontenerów skrzyń i pudeł z biurkami, krzesłami, aktami, biurowymi bibelotami i obrazami będzie przemierzało 600 km z Bonn do nowej (a raczej starej) siedziby władz.
