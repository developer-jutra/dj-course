- Dobrze na ciebie działam? - roześmiała się. - Jak muzyka, bieganie, ciepła kąpiel?
Nie śmiał się razem z nią, był poważny i skupiony, jakby odkrył coś, czego się nie spodziewał.
- Tak. Dobrze na mnie działasz - powiedział raz jeszcze, już bez zdziwienia, a teraz Joanna czuje, pewnie tak samo mocno jak on, że przestała na niego dobrze działać.
W jej domu jest coraz więcej jego rzeczy, coraz więcej tu jego, jakoś uporał się z tą pracą, nikt się nie zorientował, że coś jest nie tak, nic go już nie gnębi, nic nie oddziela go od Joanny.
Czeka na nią na dworcu. Skąd wiedział, kiedy przyjedzie? Zawsze wie, jak ją zachwycić.
- Cudownie, że jesteś.
- Cudownie, że jesteś.
- Ożenisz się ze mną? - pyta zdjęta nagłym lękiem.
- Jeśli nie będziesz mnie zdradzać. - Joanna śmieje się na samą myśl, że mogłaby go zdradzić, co mu przychodzi do głowy, nie pamięta już, że przed chwilą myślała o tym samym.
- Kiedy im to powiemy? - pyta Joanna, gdy dochodzą do jej domu. - Wejdziesz ze mną?
- Co pan wygaduje, niech się pan od niej odczepi! - Maciek chwycił rękę Krzyśka i próbował uwolnić Joannę.
- Weź te ręce, gówniarzu! Mam prawo trzymać narzeczoną, za co chcę.
- Narzeczoną? To moja dziewczyna - Maciek szarpał się z nim i nie dawał za wygraną.
- Może być twoja, byleby mi dalej obciągała druta. Jakoś się pogodzimy.
- Widzę, że bardziej cię obchodzi to robactwo niż moje życie. - Helena przestała już być słaba i bezbronna, teraz wykorzystywała swoją przewagę.
- Nie, mamo, ale powiedz, proszę, co z nią zrobiłaś - Joanna używała liczby pojedynczej z nadzieją, że obecność drugiej liszki nie została odkryta.
- Dostałam twój list, przyjedź, jeśli chcesz...
- Bardzo chcę.
- Czekam.
Stoi w progu, w jasnym płaszczu, z torbą przewieszoną przez ramię i z różą w ręku. Przez chwilę patrzą na siebie niepewnie, z nieśmiałym uśmiechem, po czym padają sobie w ramiona, tulą się jak para na kartce, od której wszystko zaczęło się od nowa.
- Ale spójrz, mamo, za rurę.
- Nie widzę powodu, żeby sprawdzać twoje urojenia. Marsz do łóżka, wystarczy, że obudziłaś cały dom.
W pokoju Joanna odnalazła wypchanego watą kotka, którego uszyła na pracach ręcznych. Rozpruła go zębami. Z bólem brzucha, z gardłem obolałym od krzyku i z odzyskanym kawałkiem waty w spodniach wkroczyła na drogę przemiany w kobietę.
