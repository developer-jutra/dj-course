Nocą z czwartku na piątek okradziono wojska holenderskie, które ćwiczą na poligonie w okolicach Drawska Pomorskiego. Żołnierzom zginęły zasobniki, w których znajdowały się m.in. maski przeciwgazowe, płaszcze i buty wojskowe, karimaty służące do spania w warunkach polowych oraz inne wyposażenie osobiste. Holendrzy oszacowali swoje straty na czterdzieści osiem tysięcy złotych.
