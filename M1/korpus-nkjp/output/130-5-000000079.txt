Wiele firm - kontrahentów biznesmena - od lat bezskutecznie próbuje odzyskać od niego pieniądze. Inne - kupione - zostały postawione w stan likwidacji. Jednym z ostatnich interesów Hammerlinga było kupno Zakładów Naprawczych Taboru Kolejowego w Nowym Sączu. Wczoraj rada nadzorcza miała odwołać dotychczasowy zarząd i zastąpić go ludźmi Hammerlinga. Po naszym reportażu punkt o odwołaniu zarządu zdjęto z porządku obrad.
