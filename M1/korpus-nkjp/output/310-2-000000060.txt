15 stycznia 1919 r. ukazał się dekret o poborze rocznika 1898, co umożliwiło rozpoczęcie organizacji dalszych 36 pułków piechoty i 14 pułków kawalerii oraz batalionów zapasowych przeznaczonych do szkolenia rekrutów. 7 marca Sejm RP uchwalił powołanie do wojska mężczyzn z roczników 1896-1901.
Po rozbiciu polskiej grupy wypadowej, do miasta wdarły się szwadrony 10 dywizji kawalerii rosyjskiej. Rozpoczęły się walki na ulicach Płocka, którego oprócz wojska broniły luźne grupy policjantów, Straży Obywatelskiej oraz ludności cywilnej, cofające się systematycznie do mostu, który dawał im możliwości ochrony życia i wydostania się z objętego pożogą miasta.
12 sierpnia 1920 r. Ministerstwo Spraw Wojskowych na wiadomość o zajęciu przez nieprzyjaciela Mławy i Działdowa i o zbliżaniu się 3 Konnego Korpusu Gaja-Chana do Sierpca, wydało rozkazy dowódcom Okręgów Generalnych Łódź,
Pomorze i Poznań o przyspieszeniu organizacji obrony dolnej Wisły oraz prowadzeniu jej obrony w sposób najbardziej aktywny.
Wiosną i latem 1919 r. nastąpiło znaczne wzmocnienie Flotylli Wiślanej. Otrzymała ona wówczas cztery statki: "Kiliński", "Warta", "Bug" i "Wawel" oraz motorówkę "M5" od Ministerstwa Robót Publicznych; motorówki "M6", "M7" i "M12" od dowództwa Okręgu Generalnego Warszawa, statek "Różycki" od Sekcji Eksploatacji Dróg Wodnych. Departament dla Spraw Morskich zakupił na potrzeby flotylli w Kaliszu dwie motorówki - "M14" i "M15".
