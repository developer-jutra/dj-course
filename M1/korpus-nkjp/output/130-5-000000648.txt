Rada Ministrów odtajniła raport z kontroli przeprowadzonej w GROM jesienią 1999 r. Według gen. Sławomira Petelickiego, byłego dowódcy tej elitarnej jednostki, oczyszcza on ostatecznie dowództwo GROM z zarzutu doprowadzenia do nadużyć finansowych. Dokumenty trafiły do akt procesu wytoczonego przez Petelickiego premierowi Jerzemu Buzkowi i ministrowi-koordynatorowi służb specjalnych w jego rządzie Januszowi Pałubickiemu.
