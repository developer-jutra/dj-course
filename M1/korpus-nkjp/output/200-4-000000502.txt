– Jest jakaś taka choroba, która toczy barbarzyńskie plemiona gdzieś w zamorskich krajach. Nazywają ją „kuru” albo „śmiejąca się śmierć”, bo umierającym dziwnie twarz przed zgonem wykrzywia. Ponoć cierpią na nią ludożercy. Tak samo jak ci tutaj.
– Jednej rzeczy nie pojmuję. Przecie oni razem służyli na Kremlu. Czy Budziło nigdy nie zmusił się kanibalizmu?
– Powiadają, że samozwaniec był bękartem Stefana Batorego.
– A kto go tam wie? Różnie ludzie plotą. Ale to jeno bajdy. Griszka Otriepiew, bo tak go zwali, był zbiegłym z monastyru czerńcem.
– Yyyyyy… kim? – zapytał Korniaktowski.
– No, mnichem prawosławnym. Wszystko ci trzeba, Korniakt, tłumaczyć, głupiś jaki czy co? Nie przerywaj panu chorążemu.
– O, kurde! – wyraziłem swe zdziwienie bardziej elegancko.
– Musimy pogadać – walnął tamten „ja”.
Skąd ja znam ten tekst? Nigdy nie zapowiadał niczego dobrego.
– O, kurde! – powtórzyłem inteligentnie. „Mój komputer chce sobie ze mną pogadać!” przebiegło przez moje nasycone chemią zwoje, zaśmiałem się i dorzuciłem: – No, to zasuwaj, brachu!
– Do kaduka, mało brakowało. Pewnie to jakiś maruder albo konfederat. Ponure chłopisko. Taki najpierw cię rozsieka, a potem pomyśli za co – szepnął Jędrzej.
– Trzeba najpierw patrzeć, a nie kłapać jęzorem.
Na zewnątrz, mimo świszczącego wichru, dały się słyszeć jakieś głosy i parskanie koni. Ktoś szarpnął wrota i karczma zaczęła się zapełniać. Do wnętrza weszło kilku dostatnio ubranych szlachciców. Klnąc i prychając, otrzepywali burki ze śniegu.
