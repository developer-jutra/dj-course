Męczy i wkurza mnie to, że od paru miesięcy muszę cię prosić o wykonywanie tego, co spodziewam się, że mógłbyś robić nadal sam z siebie. Teraz chodzi mi o cieknący kran w łazience. Cieknie już od tygodnia, a ty nic z tym nie robisz. Trudno mi uwierzyć, że nie zauważyłeś, że trzeba wymienić uszczelkę, bo jeszcze pół roku temu takie naprawy robiłeś od ręki.
Przed tą pułapką pomoże Ci się ustrzec szczególne zadbanie o to, aby dzielić się z dzieckiem nie swoim poczuciem krzywdy, ale swoim problemem. W praktyce oznacza to, że zamiast powiedzieć na przykład:
On znowu nie przysłał pieniędzy. Musimy je mieć na jutro, żeby zapłacić wychowawczyni za książki. Od kogo ja teraz coś pożyczę? To takie upokarzające! A ja nie umiem z tym sobie kompletnie poradzić, dlaczego on mi to robi?
Mówiąc o szczerym i otwartym przeżywaniu tego, co się z Tobą dzieje, mam na myśli nie tylko to, abyś pozwalała sobie na ekspresję uczuć, które pojawiają się w Tobie. To, owszem, jest bardzo ważne, ale chodzi mi o coś więcej. A mianowicie o to, żebyś docierała do swoich prawdziwych uczuć. Zaraz spróbuję lepiej wyjaśnić, co mam na myśli.
Obawa przed reakcją kolegów i koleżanek na informację o rozwodzie rodziców to częsty problem, przed którym staje Twoje dziecko.
Nie wiem, co Mikołaj, Karol i Mateusz powiedzą, kiedy dowiedzą się, że moi rodzice są po rozwodzie. Ich rodzice nie są rozwiedzeni. Nie wiem, naprawdę nie wiem, jak się zachowają. Może będą mi dokuczać? Myślę, że mogą. Tak, nie powiem im o tym.
Z czym sobie jakoś radzisz?
Co chcesz osiągnąć w najbliższym czasie?
Jak chcesz to osiągnąć?
Zapisz swoje odpowiedzi na kartce. Kiedy ułożysz je w proponowanej przeze mnie kolejności, powstanie Twoja opowieść. Następnie przeczytaj ją jeszcze raz i dokonaj, jeśli będzie taka potrzeba, poprawek.
Ze swojej opowieści możesz zrobić różny użytek. Możesz się nią z kimś podzielić, możesz ją zachować dla siebie. Namawiam Cię jednak, żebyś znalazła kogoś, z kim podzielisz się choćby jej częścią.
Po pierwsze, nie mówcie już sobie, że Wasze dziecko jest jeszcze za małe, aby martwić się i zrozumieć to, co dzieje się z Waszym małżeństwem. Ono bardzo dobrze wszystko rozumie i cierpi z powodu Waszego konfliktu. To cierpienie jest czymś naturalnym w jego sytuacji.
Po drugie, nie potęgujcie jego naturalnych niepokojów i obaw, stawiając je w sytuacji konieczności dokonania wyboru między ojcem i matką.
Albo może jest inaczej. Może coraz częściej mówi o niej. Ciągle gdzieś się z nią spotyka, kino, wizyty pod byle pretekstem. A może jeszcze inaczej...
Tak czy owak, czujesz, że coś się dzieje. Coś niedobrego. Ale to niemożliwe, żeby on mógł coś zrobić przeciwko nam, przeciwko mnie – myślisz.
Bądź w kontakcie z nauczycielami swoich dzieci – dowiedz się, jak sprawują się w szkole, na ile ich zachowania w klasie są podobne do tych w domu. Jeśli przez dłuższy czas będą się one znacznie różniły między sobą, zgłoś się do specjalisty.
Bądź stanowcza i zdecydowana i nie pozwól, aby Twoje dzieci były traktowane jak “dzieci problemowe”, ale jak dzieci z problemem.
Co i jak zmieniło się w moim domu?
Co i jak zmieniło się w moich relacjach z dziećmi?
Co i jak zmieniło się w moim życiu towarzyskim?
Co i jak zmieniło się w moich zainteresowaniach?
Co i jak zmieniło się w mojej sferze seksu?
Co i jak zmieniło się w moich relacjach z ludźmi?
Co i jak zmieniło się w posiadanym przeze mnie majątku?
Może nasuwa Ci się jakieś jeszcze ważne pytanie? Odpowiedz na nie też.
