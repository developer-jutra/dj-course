Nowe rady gminne będą mniej liczne od obecnych. W trakcie czwartkowego szczytu liderów AWS i UW - jak się dowiedzieliśmy - oprócz przesunięcia terminu elekcji samorządowej z czerwca na wrzesień, uzgodniono bowiem także, iż efektem utworzenia powiatów i rządowo-samorządowych województw nie może być zwiększenie ogólnej liczby radnych. Tak więc rady powiatowe i samorządowe sejmiki wojewódzkie powstaną "kosztem" nieznacznego "odchudzenia" rad gminnych.
