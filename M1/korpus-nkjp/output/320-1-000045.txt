Biblioteki kościelne zostały także obdarowane kolekcjami. Były to placówki archidiecezji rzymskokatolickiej i greckokatolickiej we Lwowie (po 1 księgozbiorze domowym), archidiecezji ormiańskiej we Lwowie (1 kolekcja w całości i fragment 1 innej), diecezji rzymskokatolickiej i greckokatolickiej w Przemyślu (po 2), Seminarium Duchownego Rzymsko-Katolickiego w Przemyślu (1) i Prowincji Małopolskiej zakonu jezuitów w Krakowie (1).
Wydawnictwo Towarzystwa Pedagogicznego pośredniczyło w rozprowadzaniu publikacji “Macierzy Polskiej” i Komitetu Wydawnictwa Dziełek Ludowych. Wydawnictwo Towarzystwa Nauczycieli Szkół Wyższych także postępowało w ten sam sposób. Na łamach ich organów – zarówno “Szkoły”, jak też “Muzeum” – zamieszczano informacje o działalności obu instytucji, reklamując ich publikacje.
