Tak się zaczęło.
Gdy zajęliśmy miejsca przy stoliku w oczekiwaniu na gong zapraszający do stołu w jadalni, do salonu wtoczyła się ministrowa z małżonkiem, za nimi wszedł dyrektor bardzo ważnego departamentu, a po chwili, nieoczekiwanie, w drzwiach stanął Naczelny. Naczelny! W ciszy pełnej szacunku wstaliśmy z miejsc. Był bez krawata, trzymał w opuszczonej ręce butelkę whisky Chivas Regal, lekko nią huśtał i patrzył na Gugę. Grzecznie i z szacunkiem wstałem od stolika, siadł na moim miejscu i powiedział:
A ona, pozornie do siebie:
Mieszkałem w domu polskich księży, niedaleko osobliwej piramidy, grobowca Cestiusza. Pokochałem włoską dziewczynę. Rozczytywałem się w Słowackim i w myślach nazywałem ją Ellenai. Moja Ellenai miała włosy krucze, nie złote, jak w jego poemacie czy na płótnach Pruszkowskiego i Malczewskiego, była najładniejszą kreacją Italii, producentki arcydzieł.
Wczoraj zebrałem się w sobie i pomimo zaplanowanych ważnych zajęć, a wśród nich niecierpiących zwłoki, nie poszedłem do pracy. Wziąłem lodowaty prysznic, po śniadaniu wyłączyłem telefony i w ciszy gabinetu nastawiłem w pamięci taśmę mojego życia. Uważnie analizując następujące po sobie epizody, doszedłem do wniosku, że kiedyś był dramat, teraz jest groteska.
Jasno, brutalnie, najprościej.
Pomimo nawału pracy – sprawozdania i raporty, oficjalne i nieoficjalne spotkania, wręczanie dyplomów i przypinanie orderów – coraz częściej urządzam w domu przyjęcia. Są pożyteczne, zbliżają ludzi i umacniają przyjaźnie, a artystom garmażerni, barmanom, kelnerom i sprzątaczkom płaci kasjer ambasady. Wczoraj przybył do mnie ambasador ze swoim doradcą politycznym, pułkownikiem Czerwińskim, z sekretarzami i radcami, kto miał żonę, przybył z żoną. Po wstępnych kieliszkach było przyjemnie.
Kuba, zbliż no się do mnie, niech cię pocałuję. Dobrze nam, co? Bo my, uważasz, Europę kładziemy brzuchem do góry, a potem stroną odwrotną, oglądamy, macamy ladacznicę i wiemy, jaka ona, co z czym, po co i do czego. I jest nam dobrze, bo my nad nią duchem, a ona na dole. Dosyć mam tego chmielu, wina mi nalej! – przepuścił przez gardło pół szklanki wina, wierzchem dłoni przetarł usta.
Płakała. Płakaliśmy oboje.
Wciąż kocham Ellenai i pójdę z nią tam, skąd przyszliśmy – ku dobremu Bogu.
Ściskam, przyjedź, czekam”.
Oddałem list Stefanowi bez słowa. Patrzyliśmy na siebie. On pamiętał Ewę z moich opowieści, ja jego francuską dziewczynę z ulicy Widok. Myślał zapewne to samo co ja: Jesteśmy obaj jak jego przyjaciel Jerzy, autor listu, rozumni i dobrzy, subtelni i czuli. Wierni. Mocno uścisnąłem mu rękę, on przedłużył uścisk. – Kuba, lecimy do Kanady na ryby – powiedział.
Przysiadł na oparciu fotela, objął mnie ramieniem. – A płyta? Przecież twoja płyta! – stuknął ręką czoło. – Ludzka pamięć, drewniany dzwon, sekunda, nazbierało się tego. – Nastawił płytę. Tłum na Champs-Elysées, szczebiot dzieci, Edith Piaf, walczyk na akordeonie. Co mnie obchodzi Piaf i wieża Eiffla – przeszło mi leniwie przez głowę. Było, minęło, naiwne i głupie to wszystko. Paryż? Gdzie to jest?
Bóg mnie opuścił?
Mózg neandertala był równie duży, jak człowieka. Neandertalczycy żyli w Europie dwieście tysięcy lat. Jednak ich narzędzia i cała ich cywilizacja w ciągu tego ogromnie długiego czasu nie wskazują na jakikolwiek rozwój czy postęp. Nie znali Boga? Czterdzieści dwa tysiące lat temu do Europy przybyli prymitywni ludzie i spowodowali ich szybką zagładę. Byli ulubieńcami Boga?
Stałem w tłumie na placu Wolności w Poznaniu, niedaleko kawiarni Esplanada, obok chłopskiej banderii konnej. W tłumie okrzyk: „Gdzie reszta z Londynu?” Pytanie podejmują tłumy, wołanie przemienia się w skandowany grzmot: „My – chcemy – Londynu!!!” Krzyczę z innymi, nie prośba to, ale żądanie dziesiątków tysięcy ludzi stłoczonych na placu i w pobliskich ulicach. Agenci w mundurach i po cywilnemu porywają z tłumu pierwsze ofiary i przemocą odprowadzają do najbliższych bram, tłum tego nie widzi, zahipnotyzowany, wpatrzony w człowieka na mównicy.
