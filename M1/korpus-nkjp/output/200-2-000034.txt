- Przecież tak wszyscy mówią do pana.
- Ale pani i pani szlachetny ojciec mówcie do mnie Korsak. Ja przyjechałem przeprosić, pokłonić się do samej ziemi. Co ja mówię. Dlaczego kłaniać się, to nie po naszemu. Wypijemy szampańskiego, ot co.
I wyciągnął z mokrego wnętrza kosza wysokie kieliszki, a później grzechocząc w resztkach lodu wydobył smukłą butelkę.
Szli chwilę w milczeniu i Helena spostrzegła, że kierują się w stronę plebanii. Przystanęła z rozterką i nie wiedziała, co powiedzieć.
- Tobie dobrze, ty jeszcze niewinna - westchnął proboszcz.
- Ach Boże, jak mnie dziś boli serce.
- Wejdź do domu, każę samowar zapalić.
- Nie, nie, dziękuję, muszę jechać.
Potem pewnie usnęła, bo kiedy obudziła się ponownie, Emilka koczergą rozbijała żarzące się głownie w piecu.
- To ty, Emilio? - spytała.
- Tak to ja, na pewno ja - zaśmiała się kobieta.
- Wy śpicie niedaleko mnie, prawda?
Emilka milczała chwilę.
- Słuchaj, ty pewnie wyższą akademię talmudyczną w Mirze ukończyłeś?
Zrobił jakiś nieokreślony ruch ręką.
- Po całym świecie się uczyłem.
- No to już idź, bo mamy dużo pracy.
- A kiedy mogę przyjść?
Zawahała się na moment.
- Przychodź jutro, pojutrze. Im szybciej skończymy, tym lepiej.
Patrzył na nią bez słowa. Ona unikała jego spojrzenia. Jakież to wszystko męczące, pomyślała. Jaka ja jestem zmęczona.
- Pani mnie zwodzi.
- Ach, panie Aleksandrze, sama już nie wiem. Może nie powinnam ojca opuszczać.
- Dlaczego opuszczać? Będziemy wszyscy blisko.
Zza ciemniejących pni drzew wyłonił się strzelec.
- Wielmożny panie - rzekł do Platera - stangret się upił i dokazuje.
- Dobrze, zaraz będziemy jechać. No idź już, wracaj do powozu.
Panna Helena ocknęła się z zamyślenia.
- No, niech Konstanty powie, mam ja iść za mąż?
Furman nie odwracając się długo milczał, aż wreszcie powiedział bez pośpiechu:
- Musi sama najlepiej wie.
- A pójdzie Konstanty ze mną do pana Platera?
Stary znowu milczał jakiś czas.
