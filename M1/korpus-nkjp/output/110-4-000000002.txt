Polski konserwatysta nie chce uczestniczyć w kluczowej dla współczesnej Europy debacie: jak budować poczucie obywatelskiej wspólnoty i wzajemnego zaufania w wielokulturowym świecie. Nie chce też budować państwa opiekuńczego, bo pachnie mu ono socjalizmem, a socjalizm – komuną. Polska jest etnicznie jednorodna, heteroseksualna, katolicka i wolnorynkowa. I taka właśnie ma zostać. Kompas nastawimy sobie sami: wskazówka będzie zawsze wychylona na prawo.
Krótko mówiąc, kłopot z „gejem, czyli Żydem” – czy raczej z atmosferą, z której ta analogia wyrasta – jest taki, że używając jej, uczestniczymy w sporze o Naród. Diagnozowanie splątanej z nacjonalizmem homofobii przesłania dziś cele ruchu samych mniejszości seksualnych. A przecież polskim lesbijkom i gejom nie chodzi o Naród, tylko o bardzo konkretne prawa.
Wiosną roku papież Benedykt XVI wyraził zgodę, by Matka Boża Trybunalska została patronką polskich parlamentarzystów. Polska demokracja jako jedyna w Europie zyskała tym samym sankcję metafizyczną – zarazem boską i kobiecą. Kilka miesięcy wcześniej wydawało się, że symboliczną pieczę nad Polską obejmie Chrystus, nic z tego jednak nie wyszło, rzecz rozeszła się po kościach w atmosferze zażenowania.
Latem roku Liga była na politycznych salonach świetnie zadomowiona, a proces legitymizacji dyskursu nacjonalistycznego nabierał rozmachu. Pierwszy cytat pochodzi z depeszy Polskiej Agencji Prasowej z  sierpnia tego roku, donoszącej o początkach LPR-owskiej kampanii na rzecz wprowadzenia do Konstytucji zapisu o „ochronie życia”.
Poważna dyskusja o systemie opieki zdrowotnej powoduje, że zostaje przekłuty liberalny balonik z napisem: autonomia jednostki. To budzi irytację rozmaitej maści „twardzieli”. Ich reakcją na to przekłucie jest… agresja i pogarda dla tych, którzy się nami opiekują.
