Tradycyjnie przyjmuje się, że po Romulusie Rzymem panowało jeszcze sześciu królów (Numa Pompiliusz, Tuliusz Hostiliusz, Ankus Marcjusz, Tarkwiniusz Stary, Serwiusz Tuliusz i Tarkwiniusz Pyszny), których przekazywane przez pokolenia charakterystyki przypisywały im wręcz heroiczne cechy. Królowie, z wyjątkiem Romulusa, byli wybierani przez ogół społeczeństwa.
W czasie królestwa miasto zostało znacznie rozbudowane, a obszar jego wpływów politycznych znacznie się poszerzył.
