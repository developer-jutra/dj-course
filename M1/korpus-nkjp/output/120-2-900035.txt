Inne doświadczenie to etyka utylitarna. Na dalszą metę działania etyczne (dobre) zawsze się opłacają - powiada utylitarysta. Może ma rację. Wiele na to wskazuje. Ale szybki zysk bywa celem nawet najpotężniejszych magnatów finansowych, bo rynki są wolatylne. Pokusa przekupienia premiera Wysp Hipopotama jest zatem zbyt wielka, nawet jeśli za kilka lat skończy się to rewolucją w tym kraju i stratami dla wszystkich inwestorów. Magnat ulega pokusie.
Analizując lub planując system wynagrodzeń w przedsiębiorstwie, pytamy zwykle o cele, którym ma służyć. Odpowiadamy, że system wynagrodzeń ma podnieść efektywność przedsiębiorstwa, ma być sprawiedliwy, tzn. dotyczyć w równym stopniu wszystkich zatrudnionych, odzwierciedlając ich wkład w rozwój przedsiębiorstwa, ma być konkurencyjny - z jednej strony przyciągać wartościowych pracowników, z drugiej zaś utrzymywać koszty pracy na poziomie nie zagrażającym rynkowej konkurencyjności firmy.
W myśl nowelizowanej obecnie ustawy o BFG kwota gwarantowana przez fundusz będzie systematycznie rosnąć, osiągając w 2004 r. europejską wysokość 15-20 tys. ECU (obecnie 5 tys. ECU). Nadal 8 banków komercyjnych i co najmniej kilkanaście spółdzielczych realizuje programy naprawcze, a ich kondycja finansowa pozostawia wiele do życzenia.
Jakie są reakcje? Część dłużników ignoruje próby nawiązania przez Polskę rozmów. Niektórzy podejmują dialog, ale stawiają jednocześnie trudne do zaakceptowania warunki w ewentualnej umowie o spłacie. Jeszcze inni bezradnie rozkładają ręce oznajmiając, że nie są w stanie czegokolwiek zapłacić. Dyrektor Jerzy Wesołowski, nadzorujący z ramienia Departamentu Zagranicznego Ministerstwa Finansów rozliczenia naszych należności, przy tego typu zróżnicowanych postawach woli jednak tych, z którymi nawet ciężko, ale się rozmawia.
Trudno wyobrazić sobie bardziej logiczny i oczywisty początek drugiego etapu transformacji niż systemowe uporządkowanie sfery finansów publicznych. Nakazuje je Konstytucja RP oraz przewidywany harmonogram reform ustrojowych. Od kilku lat wiadomo, że stworzone na początku lat 90. reguły konstrukcji budżetu państwa, obsługi długu publicznego czy zasady transferów zużyły się. Nie przystają nie tylko do zmieniających się warunków ekonomicznych, ale też do ambicji nowoczesnego i efektywnego zarządzania pieniędzmi podatników.
Kobiety na stanowisku prezesa banku można w Polsce policzyć na palcach jednej ręki. Dlaczego? Odpowiedzi jest zapewne wiele, ale jedno nie ulega wątpliwości - praca ta wymaga ogromnego zaangażowania, na które obciążone prowadzeniem domu kobiety rzadko kiedy mogą sobie pozwolić. Kariera Grażyny Szajny jest żywym przykładem niezwykłej pracowitości i determinacji, by sprostać każdemu zadaniu.
Grupowy fundusz emerytalny gwarantuje wypłatę wkładu emerytalnego jednorazowo bądź w formie renty, w przypadku osiągnięcia przez ubezpieczonego umówionego wieku. Fundusz tworzony jest ze składek emerytalnych i powiększany o przychody z lokat środków funduszu. Za kwoty wpłaconych składek nabywane są jednostki uczestnictwa i umieszczane na indywidualnym rachunku każdego uczestnika funduszu.
- Nie ma wątpliwości, że dla takiego banku jak Handlowy, skupionego na pewnej grupie klientów, nie jest bez znaczenia, czy będzie w stanie przekształcić się w bank uniwersalny, świadczący usługi zarówno dla przedsiębiorstw, jak i dla ludności. Sektor bankowości detalicznej jest zdominowany przez operatorów, którzy będą wymagali restrukturyzacji. Wydaje nam się, że bylibyśmy w stanie prowadzić podobną działalność, prawdopodobnie bardziej nowocześnie i taniej.
