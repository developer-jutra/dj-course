KARLOS - Ty mnie wołasz?
KLIENT CZELADNIK - Masz rację, my się znamy.
KARLOS (odwraca się do niego twarzą) - Jesteś czeladnikiem.
KLIENT CZELADNIK - Nie. Przypomnij sobie.
KARLOS - Nic nie pamiętam.
KLIENT CZELADNIK - Przypatrz się dobrze. Ty mnie już widziałeś.
KARLOS - Nie, nie pamiętam.
KLIENT CZELADNIK - Natęż wyobraźnię. Złociste galony, jedwab jak śnieg biały, strój majestatu.
KARLOS - A to głupie żarty.
KRAWIEC - Ja nie żartuję.
Pauza.
KARLOS - Niesmaczna metafora. Szyje się z jedwabiu, płótna, z aksamitu, ale nie z Karlosa. Jaka ze mnie przędza.
KRAWIEC - W istocie nietęga.
KARLOS - Sam widzisz.
KRAWIEC - ...Lecz niezastąpiona. Uszyć ubranie z czyjejś tożsamości to tryumf krawiectwa. Będzie z ciebie kaftan, a może i spodnie, jeżeli wystarczy...
KARLOS - Czego?
KARLOS - Cóż wy, na wodza podnosicie rękę?
ONUCY - Słyszycie, durnie? On mnie rozpoznał, zaraz zaświadczy...
KARLOS - Ja swojego wodza miałbym nie rozpoznać? (spostrzega przebranie Onucego) Boże! (zbliża się do Onucego) Czy to możliwe, czy dobrze widzę? Nie! To moje oczy kpią sobie ze mnie.
ONUCY - Na co jeszcze czekasz? Każ opuścić włócznie!
NANA - Nie mieszaj się, Karlosie!
