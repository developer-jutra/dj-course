Krótkotrwałe pojawianie się niedźwiedzi na terenach znajdujących się na obrzeżach niektórych ostoi jest wynikiem wędrówek tych drapieżników z najbliższych stałych miejsc ich bytowania na stosunkowo nieduże odległości. Ponieważ są to tereny gęsto zaludnione, niemal każda taka "wizyta" związana jest z serią szkód. Obszarami odwiedzanymi przez niedźwiedzie w zachodniej części polskich Karpat są Beskid Śląski i w mniejszym stopniu Beskid Mały i Średni.
