Elizabeth pomogła jej otworzyć ciężką, kutą bramę i weszła za staruszką do ciemnej sieni, w której panował okropny zaduch, w miarę jak się przybliżały do schodów, zaduch stawał się coraz intensywniejszy, jakby powietrze gęstniało. Idąc po schodach w zupełnych ciemnościach, miała uczucie, że za chwilę się udusi. Stanęły wreszcie przed jakimiś drzwiami.
Na ganek wyszła starsza pani, ubrana w niemodną sukienkę z koronkowym kołnierzykiem i mankietami. Zupełnie białe włosy miała zaczesane w kok.
Sanicki przedstawił jej Elizabeth. Jego matka znała słabo francuski, ale jako tako mogły się porozumieć.
W salonie zastawionym antykami wisiał na ścianie portret starszego mężczyzny o surowym spojrzeniu. Okazało się, że był to dziadek Sanickiego. On też miał we Lwowie kancelarię prawniczą.
W pokoju na górce położyła chłopca w swoim łóżku i zeszła na dół. Pani Sanicka była w kuchni. Rozchodziły się tu inne zapachy niż w tamtej zatęchłej piwnicy, przyjazne, domowe. Elizabeth nie wiedziała, jak jej powiedzieć, że przywiozła chore dziecko. A właściwie, że je porwała.
Rozmawiali niby spokojnie, ale gdzieś nad nimi wisiało ogromne napięcie. Stawka była bardzo wysoka.
Dużą część drogi odbyli w milczeniu, każde zatopione w swoich myślach. Elizabeth miała za zadanie rozpoznać drogowskaz, przy którym powinni zjechać z głównej drogi, potem na trzecim kilometrze skręcić w prawo i tam na małym leśnym parkingu, używanym tylko latem, będzie czekał Andrew z chłopcem.
Z domku wyszedł im na spotkanie niski mężczyzna o nienaturalnie szerokich ramionach i krótkich, krzywych nogach. Miał przekrwione oczy i nabrzmiałą twarz. Patrzył na nich nieufnie.
Stalker długo coś mu wyjaśniał, potem wyjął torbę z "prezentami". Mężczyzna zajrzał do środka, przeliczył butelki wódki, papierosy, widocznie ilość go zadowalała, bo kiwnął głową, aby szli za nim. Sam zniknął w środku.
Samochód zatrzymał się przed bramą jednego z domów, w dzielnicy willowej, którą Elizabeth zapamiętała z poprzedniej wyprawy z Sanickim. Podobały jej się ogrody otaczające stare wille. Do domu matki Sanickiego wiodła droga przez sad, na drzewach pomiędzy liśćmi czerwieniły się jabłka. Było ciemno i Elizabeth dostrzegła je dopiero z bliska. Ogarnęło ją dziwne wzruszenie.
Zjedli razem obiad w hotelowej restauracji. Elizabeth chciała zamówić barszcz ukraiński, który tak jej smakował w willi za miastem, ale nie było go w karcie. Zjadła więc zraz mielony z kaszą, w jakimś sosie, który nie przypadł jej do gustu. Także wino, które zamówili, było kwaśne.
Prezydent:
A najważniejsze, że trzeba go z tego wypchnąć, Wołodia (Wołodymyr Łatwyn, szef administracji Kuczmy - przyp. red.), trzeba, żeby go wykradli Czeczeni i wywieźli do Czeczenii tam na chuj... i zażądali okupu.
Minister:
My pracujemy.
Prezydent:
Mówię, wywieźć go, wyrzucić.
Oddać Czeczenom, a potem okup...
A jeżeli to Jeff... jeżeli to było jego ciało... Starała się nie dopuścić do siebie takiej myśli, która wypowiedziana głośno mogła stać się rzeczywistością. Powinna wierzyć, że jej mąż żyje, a te biedne zwłoki należą do kogoś innego...
Leżała w ciemnościach z otwartymi oczami. W całym domu było cicho, tej ciszy nie przerywały znajome odgłosy, skrzypienie starej szafy, szum wiatru za oknem. Zupełnie jakby świat wstrzymał oddech...
Tego wieczoru nie padły już między nimi żadne słowa. Byli ze sobą, tak blisko, jak blisko siebie mogą się znaleźć kobieta i mężczyzna. Elizabeth została do rana. Spała z głową na jego ramieniu i obudziła się z uczuciem, że spotkało ją coś, co się już nigdy nic powtórzy.
W trakcie rozmowy Elizabeth ze zdumieniem zdała sobie sprawę z dwóch rzeczy: że francuszczyzna jej rozmówczyni jest nienaganna i że, mimo wyglądu żebraczki, stara kobieta jest osobą wysoce inteligentną. Powiedziała Elizabeth, iż jest Polką, a to miasto kiedyś należało do Polski.
Rozpoznała strażnika, który przyniósł jej obiad. To był ten sam młody chłopak o dziewczęcych policzkach i sypiącym się wąsiku pod nosem, który przyprowadził ją na pierwsze spotkanie z Oksaną. On też ją rozpoznał i uśmiechnął się do niej. Odpowiedziała uśmiechem. Tak w milczeniu zawarli pakt pokoju. Nie jego to przecież wina, że się tutaj znalazła.
Dotarli wreszcie do "ich" przełęczy, Elizabeth poznała to miejsce po olbrzymim kamieniu na skraju drogi, który kojarzył jej się z rzeźbą Rodina Myśliciel, podobne pochylenie głowy, rysunek lekko zgarbionych pleców. Przewodnicy coś tam burknęli pod nosem, oddalili się szybko. Znowu zostały tylko we trzy. Elizabeth uśmiechnęła się do kobiet, a one uśmiechnęły się do niej. Żadna z nich nic nie mówiła.
Następnego dnia Elizabeth podjechała taksówką pod szkołę Aleka. Po kilku minutach drzwi się otworzyły i zaczęły wybiegać z nich dzieci, synka Oksany nie było jednak pośród nich. W pewnej chwili podeszła do niej dziewczynka z cienkimi warkoczykami. Niestety, z tego, co mówiła, Elizabeth nie zrozumiała ani słowa. Obejrzała się na taksówkarza, ale z nim też przecież ledwo mogła się porozumieć. Zdesperowana wyjęła "rozmówki".
Przez chwilę nie wiedziała, gdzie się znajduje. Otaczały ją obce sprzęty: duża dwudrzwiowa szafa z rzeźbioną nadstawką, a na niej bukiety ususzonych ziół, rokokowe biureczko, stara skrzynia z żelaznymi okuciami.
W koszuli nocnej, boso podeszła do okna i odsunęła firankę. W sadzie przed domem kilku ludzi zrywało jabłka, pomiędzy drzewami ustawione były duże wiklinowe kosze. Elizabeth cofnęła się, może lepiej, żeby jej tu nikt nie widział.
Nie była wcale pewna, czy nic im nie zrobią w razie wpadki, ale przystała na to. Nie miała innego wyjścia.
Stało się dokładnie tak, jak zaplanowały. Irina podała dwa paszporty, "pogranicznik", jak go nazywały Rosjanki, zerknął do środka, potem oddał dokumenty bez słowa. To samo towarzyszący mu celnik. Spytał tylko, czy nie mają czegoś do oclenia, kobiety zaprzeczyły.
Było to ciasne wnętrze, w kącie na sienniku przykrytym derką siedziało dwoje umorusanych dzieci, a obok glinianego pieca na ławie spał brodaty mężczyzna.
Widok ten przywiódł Elizabeth na myśl mroczne powieści Dostojewskiego, ten brodacz spod pieca powinien zerwać się zaraz i zaatakować ją siekierą...
Prezydent:
Coś o Gongadzem milczycie.
Minister:
Otwarcie mówię, staraliśmy się, coś nie wyszło...
Prezydent:
No, żeby to nie ciągnęło się, bo brud rzucają do Rosji przez Internet. No, do Internetu przez Rosję...
Minister:
Jasne, ja Gongadzego nie wypuszczam. Po prostu wyniknął problem... chcę jego kontakty zbadać, z kim on się spiknął, taki jest drugi, przez tą kurwę współpracownicę Gongadzego... Weźmiemy się za to, ale trzeba zacząć od niego...
Strażnik przyniósł jej kubek zbożowej kawy i grube pajdy chleba posmarowane smalcem na blaszanym talerzu. Wypiła tylko kawę.
Po nocnej przeraźliwej ciszy zaczęły docierać do niej różne dźwięki, otwieranie i zamykanie drzwi, strzępy rozmów ludzi idących po korytarzu, czyjś śmiech. Więc tutaj można się nawet śmiać - pomyślała. Ale to z pewnością nie był śmiech żadnego z aresztowanych. Słyszała też odgłosy zza okna, szum jadących samochodów, pośpieszny stukot obcasów...
Powstrzymała się od kolejnego pytania, choć wiele ją to kosztowało. Nie rozumiała, dlaczego tak bardzo pragnie się dowiedzieć, co Andrew o niej myśli. Prawie znalazła na to odpowiedź, bo kiedy ich spojrzenia się spotkały, w oczach Andrew odnalazła niezwykłe ciepło, nikt do tej pory tak na nią nie patrzył. Nikt, nawet Jeff.
