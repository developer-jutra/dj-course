Jacht, skonfiskowany na rzecz Skarbu Państwa po ucieczce Kuklińskiego w 1984 r. na zachód, został pułkownikowi uroczyście przekazany 3 maja tego roku, podczas jego wizyty w Gdańsku. Już wówczas Kukliński wspomniał, że nie będzie w stanie opłacić obowiązującego w Polsce podatku od darowizny. Pełnomocnik pułkownika zwrócił się do Ministerstwa Finansów z prośbą o załatwienie tej sprawy.
