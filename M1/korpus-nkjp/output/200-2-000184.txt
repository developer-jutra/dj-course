- Nie dla mojego zdrowia chyba mnie szukałeś, co? - pierwszy strzelił Północny.
- Oczywiście, mam w dupie twoje zdrowie - wypalił obojętnie Zygmunt.
- A ja twego nie - załadował Północny.
- Może konkretniej? - zarepetował Zygmunt.
Północny usiadł na ziemi.
- Wiesz... umierasz powoli.
- Co ty? Hajdegera się naczytałeś? To ciekawe, nikt inny nie umiera, tylko ja. Tak? - znowu zakpił Zygmunt.
- To już powiedziałaś. Co dalej? - twardo domagał się Zygmunt.
Trawka spuściła głowę, przesunęła palcem po krawędzi teczki. Oklepany trik. Nagle roześmiała się sztucznie i pozornie niezbita z tropu, wyrzuciła wesoło:
- Nie pamiętam! Ale obiecał kupić obraz. Za dwa kawałki. W ogóle fajny facet. Trochę śmieszny.
- Dla takiej muzoli mogę uwierzyć w każde czary. Nawet w Koperfilda uwierzę - przyznał Bednarz, kiwając głową w kierunku charta. - Co się tak gapicie, jak biba, to biba! Będziemy uskuteczniać drętwiałkę? Po to tu przyszliśmy? - fuknął pytająco, widząc konsternację reszty. - Ty, stary, bawimy się, bawimy! Nie śpij, stary, nie śpij! Zobacz, kupa trawy! - klepnął w plecy Tomaszka, który otworzył oczy, po czym zanurkował w sałatce.
- Doczekali się, doczekali.
- W końcu może będzie jakiś porządek!
- Teraz tylko w Bogu nadzieja...
Na półpiętrze żona Kobelskiego stała z dwiema staruszkami, mieszkającymi drzwi w drzwi z Zygmuntem. Na jego widok ucichły. Kobiety rozstąpiły się w złowrogim milczeniu. Zygmunt przeszedł bez słowa i gdy zaczął chrobotać kluczem w zamku, rozmowa, wspomagana westchnieniami, potoczyła się dalej:
- Ech, dożyliśmy czasów...
- Daj spokój z obrazkami! - Zygmunt nie miał zamiaru ciągnąć tej rozmowy, choć mimowolnie zerknął w rozświetlone słońcem okno. - I posłuchaj mnie dobrze: nie wiem, w jakie się bawisz klocki, ale chyba nam nie po drodze. Inna bajka. Pomyłka.
- No wiesz... wczoraj twój koleś przeholował. Niepriorytetowy chyba jest albo co. To jemu nie po drodze, ale nie nam. Nie mogłem nic zrobić...
- To dziecko jest martwe!
Słyszą na pewno. Oj, słyszą. Rozbawił go bezsens sytuacji, tym bardziej że za drzwiami na drugim piętrze, niczym odpowiedź, rozległ się płacz dziecka.
- Martwe jest! - powtórzył.
Płacz jeszcze bardziej się wzmógł.
- Martwe!
Płacz jeszcze, jeszcze głośniejszy.
- Naprawdę, jak Boga kocham, martwe jest to dziecko!
Dzieciak zaczął drzeć się wniebogłosy.
