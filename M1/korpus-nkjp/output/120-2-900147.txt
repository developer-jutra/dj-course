PUNKT PIĄTY, ostatni i najkrótszy. Pismo "wzięło": nakład rośnie i szybko znika z kiosków. Nie jest to zaleta, którą można by w dniu jubileuszu pominąć. Cóż bowiem byłyby warte wspaniałe pomysły nie docierające do nikogo. Jest jasne, że pismo stanęło w służbie społeczeństwa.
I tu chwaląc pismo, zaczynam niepostrzeżenie chwalić samego siebie. Bo piszę do tego pisma z równą regularnością i przyjemnością, z jaką je czytam.
Mało atrakcji było w zdawaniu norm na odznakę - dla studenta po wielu godzinach zakuwania, czy dla technika po ciężkiej harówce przy maszynie. Nie wiadomo było co robić z niedzielą, nawet wakacje stanowiły problem, mimo że skądinąd estetyczny plakat zachęcał: "Będę Zatopkiem!". Bardzo mało było kandydatów na Zatopków, zaś miliony takich, którzy...
Właśnie: KTÓRZY CO?
