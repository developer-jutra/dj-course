Dlaczego zgadzamy się na import zboża z UE, wiedząc że to rozkłada skutecznie nasze własne, rodzime rolnictwo? Czemu i komu to ma służyć?
Umowę podpisał poprzedni rząd, a umów trzeba dotrzymywać. Rząd już zapowiedział, że będzie próbował renegocjacji, nie jest to jednak prosta sprawa.
Panie Marszałku, proszę o udzielenie informacji w sprawie konieczności wymiany dowodów osobistych. Moja Mama ma aktualnie 80 lat i w związku z tym chciałabym wiedzieć, kiedy powinna wymienić dowód i czy w ogóle musi go wymienić na nowy. Media codziennie podają inne interpretacje. Ewa
Mądrą politykę gospodarcza można prowadzić także będąc w Unii. Po prostu, prowadząc tę samą (zakładam że mądrą) politykę będąc w Unii, osiągniemy lepsze rezultaty, niż będąc poza Unią. A do Azji Polski przenieść się nie da.
Nieprawda. Skarbnik SLD zapłacił za te przeloty.
Panie Marszałku, mam pytanie związane z Mariuszem Łapińskim. Jak wytłumaczyć fakt, że okazał się niegodnym bycia członkiem SLD, ale jednocześnie jest godny bycia członkiem poselskiego klubu SLD? Dla mnie ta sytuacja jest niezrozumiała.
Wykluczenie z SLD jest karą bardzo dotkliwą. Oznacza właściwie koniec politycznej kariery Mariusza Łapińskiego. Decyzja czy pozostanie w Klubie SLD należy do Klubu. Sprawa nie była jeszcze rozpatrywana.
Jak widać z powyższych danych liczbowych, związkowcy nie dominują w Sejmie, ich obecność jest jednak jak najbardziej zrozumiała. Związki zawodowe reprezentują przecież grupy obywateli i są zobligowane do dbania o ich interesy. Oczywiście głównym forum ich działania powinny być takie gremia jak reaktywowana Komisja Trójstronna.
Kandydatem SLD jest Jan Czekaj, więc jego poprę. Głosowanie w tej sprawie odbędzie się 26 sierpnia.
Panie Marszałku, Newsweek zrobił test biopaliwa. Po 54 tys. km rozsypał się katalizator. Czy będzie Pan głosował za nową (starą) ustawą o biopaliwach? Co do mojego pytania dotyczącego wypowiedzi senatora Adama Graczyńskiego. Odpowiedź c) nie istnieje. Rozumiem jednak Pańską niechęć do odpowiedzi na moje pytanie.
Nic nie zapowiada takiego scenariusza. Niemcy to odpowiedzialny i przewidywalny kraj. Trudno przygotowywać się do wydarzeń z gatunku political fiction. Niezależnie od powyższej oceny, zakładając, że Pani wizja miałaby jakieś pozory prawdopodobieństwa - Unia Europejska to nie tylko Niemcy.
Panie Marszałku! Czy wierzy Pan w to, iż wszyscy posłowie zapoznają się z sześcioma tysiącami stron traktatu akcesyjnego?
Szanowny Panie Marszałku, czy wykorzystywanie swojego służbowego stanowiska w celu zatrudniania znajomych innych członków partii jest etyczne? Czy można w ten sposób niszczyć innych ludzi nie związanych z żadną opcją? Co zrobić, gdy taka sytuacja się zdarzyła i w wyniku tego ktoś stracił pracę?
Jak to możliwe, że marszałek Sejmu nie ma swojego biura poselskiego?
Rzeczywiście prace organizacyjne nieco się opóźniły, ale już wkrótce biuro zacznie działać pełną parą. Adres: ul. Lwowska 5, lokal 3a, telefony: 825-53-94; 825-44-02.
Jakie języki Pan zna, a które chciałby znać?
Reakcja polskiego rządu nie wydaje mi się przesadna, nie sądzę też, żeby rząd uwikłał się w te problemy. W grę wchodziło niewpuszczenie obywatela polskiego do Rosji, jest więc zrozumiałe, że rząd domagał się podania przyczyn. Można się tylko domyślać, że decyzja ta spowodowana była problemami w stosunkach Rosji z Watykanem, a nie Polską, ale są to tylko domysły. Chcielibyśmy otrzymać pewną informację, i stąd zainteresowanie rządu.
Stypendium przyznawane jest za wysokie oceny. Nie ma znaczenia, czy student korzysta z indywidualnego toku nauczania, czy też nie.
Protestuję przeciw zagłuszaniu przemówienia A. Leppera przez telewizję publiczną, program 3. W czasie przemówienia A. Leppera w miniony piątek, kanał 3 przerwał transmisję obrad i nadal głupawy Kurier. Zatem widzowie mogli wysłuchać początku i końca przemówienia A. Leppera. Środek był ocenzurowany.
