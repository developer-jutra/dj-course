W sobotę i niedzielę członkowie czternastu bractw rycerskich dali popis średniowiecznych sztuk walki. Turniejowe emocje podgrzewały zmagania łuczników, kawalerzystów, a także pojedynki rycerzy używających mieczy, włóczni oraz ciężkich toporów. Licznie przybyła publiczność zajęła miejsca przy stołach biesiadnych, na obszernym trawniku lub obok sceny.
