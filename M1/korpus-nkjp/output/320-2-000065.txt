Pierwszy kierunek wydaje się dość oczywisty, jeśli weźmie się pod uwagę podstawowe zależności między poziomem obciążeń podatkowych a aktywnością gospodarczą. Polegają one (w uproszczeniu) na tym, że przekazywanie części wytworzonych dochodów, w postaci podatków, na rzecz sektora publicznego zmniejsza oszczędności podmiotów  gospodarczych, będące podstawowym źródłem  finansowania inwestycji. Z kolei inwestycje są podstawą wzrostu gospodarczego. Obniżanie podatków może więc korzystnie wpływać na aktywność gospodarczą.
