Za 2-3 tygodnie w bankach spółdzielczych, skupionych w LBR, będzie można ubiegać się o pożyczki ze środków programu Agrolinia 2000, o podobnym oprocentowaniu, jak kredyty z dopłatami ARiMR. W ramach tego programu można zadłużyć się na sfinansowanie nakładów inwestycyjnych oraz środków obrotowych w przedsięwzięciach dotyczących produkcji rolnej, przetwórstwa rolno-spożywczego, usług dla rolnictwa oraz na działalność agroturystyczną.
