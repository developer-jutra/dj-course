Kierowcy przejeżdżający przez Dębnicki zawiedzeni byli asfaltem. Twierdzą, że jest za bardzo chropowaty. A właśnie taki powinien być. Gładki jest bardziej śliski. Szorstki skraca drogę hamowania i ma lepszą przyczepność. Na tej nawierzchni w mniejszym stopniu tworzy się "szklanka". Asfalt został wzbogacony o włókna celulozowe i przez dłuższy czas nie powinny powstawać na nim koleiny.
