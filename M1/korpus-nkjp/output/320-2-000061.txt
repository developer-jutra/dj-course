Zgodnie ze wzorem komunisty-kombatanta głównym kryterium selekcji elity była akceptacja pryncypiów komunistycznej ideologii potwierdzona przynależnością do partii, aktywnością w organizacjach politycznych działających w czasie wojny w Związku Radzieckim, a następnie w Polsce lub zasługami wojennymi zdobytymi w utworzonej w ZSRR armii polskiej.
Wzór komunisty-kombatanta-proletariusza z jednej strony zaostrzał obowiązujące kryteria polityczne, z drugiej - poszerzał grono uprawnionych o "właściwym" pochodzeniu społecznym i właściwej przynależności klasowej.
