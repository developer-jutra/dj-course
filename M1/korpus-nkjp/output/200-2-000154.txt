Okazało się, że wszystko przebiega bardzo sprawnie i zgodnie z harmonogramem, powitanie wypadło bardzo dobrze, skromne przyjęcie w hallu nie budziło zastrzeżeń, tylko towarzysz Korbas zwrócił uwagę, kiedy skończył się kawior, że ponieważ będą towarzysze radzieccy, norma kawioru na głowę musi być odpowiednio podniesiona i on ze swojej puli każe rzucić, ile się da, zza żółtych firanek w Komitecie. Męską decyzję Korbasa przyjęto z uznaniem.
Zebrałem się na odwagę i wypaliłem:
- Bo myśmy właśnie z Baśką postanowili się pobrać wkrótce i ja przyjechałem do Warszawy, bo pragniemy zamieszkać w stolicy, ja muszę ukończyć studia, a i Baśka by chciała dyplom zrobić. Zresztą, co stolica, to stolica - paplałem.
Hrabina pierwsza umiała się znaleźć.
- Matko Przenajświętsza - zachłystywała się ciotka Wojciechowa przymierzając do swojego obfitego biustu delikatnie haftowany biustonosik wywleczony z walizy. - Co też te ludziska nie nawymyślają, wstydu takie ci to nie mają. Nie dziwota, że skaranie boskie musi przyjść...
Marta tymczasem wyciągała z walizy plik bieluchnych obrusów grubo haftowanych w roślinne wzory. Pewnie wyprawa jakiejś dworskiej panienki - domyślałem się.
Udało mi się wykazać, że dostatecznie silne pole akustyczne przyśpiesza wzrost buraków cukrowych i ziemniaków. Wpływ nie był szokujący, nie zapowiadał rewolucji w rolnictwie, niemniej statystycznie był zdecydowanie istotny. Wynik jednak był nie do pogardzenia jeszcze z innego względu, a mianowicie z powodu "chwytliwości" społecznej tego rodzaju badań.
- Czemu Bóg tak ciężko nas doświadcza? I żeby tylko nas, dorosłych grzeszników - widać zaliczała się do dorosłych - ale czemu skazuje na cierpienia niewinne dzieci, starców, co całe życie nie splamili się niegodziwością i bluźnierstwem czy skargą? Kiedy to wszystko się skończy...
- Ale, ale, mamy dla was niespodziankę - zmienił ton dziekan. - Teraz pojedziecie sobie z żonusią na zasłużony urlopik, nasze związki pomogą wybrać wam odpowiedni dom wczasowy, no i zaraz po waszym powrocie, za dwa, trzy tygodnie, towarzyszu, będziemy mieli kogoś z góry, będzie, towarzyszu, egzekutywka, podejmiemy męskie decyzje i do roboty! No to żegnam towarzysza, cześć pracy, cześć pracy, człowiek w tym kieracie, towarzyszu...
Wiedziałem, że dalsza indagacja do niczego nie doprowadzi, ale na wszelki wypadek nie zbliżałem się do pola obstrzału dzielnego ormowca. Ostatecznie trzeba dać osobisty przykład przestrzegania przepisów BHP - pomyślałem i na dalsze rozpamiętywanie incydentu nie miałem czasu, bo czekała mnie jeszcze kupa roboty.
Baśka, nie patrząc na mnie, zgasiła światło, podeszła do mojego łóżka, pogładziła mnie po czole i powiedziała po matczynemu:
- Śpij, kochanie, dobranoc.
Nie odezwałem się, udawałem, że już śpię, tylko przez przymrużone oczy, poprzez ciemność nieco rozjaśnioną ulicznym światłem obserwowałem jej ruchy i kształty, jak zdjęła szlafrok i zupełnie naga wsunęła się powoli, kocim ruchem pod kołdrę.
Zapewniłem, że naprawdę i że jej kiedyś to wszystko pokażę. Trydka lubiła, żeby jej jedną i tę samą rzecz opowiadać kilka razy, najlepiej się jej wtedy usypiało. Jeśli jednak w opowiadaniu coś zmieniałem albo pokręciły mi się imiona zwierzaczków, nawet już z półsnu potrafiła się ocknąć i mówiła zaspana:
- Nie tak, to było inaczej - i musiałem się poprawiać.
Ucieszyłem się, że nie pyta o skład gatunkowy ziół, z których robiłem pożywkę, a to dla mnie samego było najważniejszym niedociągnięciem. Czując życzliwy nastrój podałem swobodnie i zgodnie z prawdą:
- Nie miałem kłopotu z regulowaniem czasu podawania pożywki, robiłem to dokładnie, kiedy zegar ścienny gospodyni wybijał daną godzinę, a temperatura wywaru była zgodna z temperaturą wrzenia wody.
Trudniej było się zdecydować, na co pójdę.
Ojciec chciał, żebym został inżynierem. Zrealizowałyby się w ten sposób jego marzenia, kiedy to chciał iść na petersburską politechnikę, ale nie było stać go na takie wybryki. Skończył więc jakąś szkołę rosyjską i zabrał się do interesu.
Matka chciała, abym był lekarzem. Nic to lepszego niż mieć lekarza w domu, a i na całe życie zarobek pewny.
Pękaliśmy z dumy.
- Sekretarz pokazał swój lwi pazur - komentował potem Zdzich.
Zdecydowano także zdjąć z programu salwę honorową.
- Tyle lat po wojnie towarzysze odwykli od wąchania prochu, zresztą może to budzić jakie nieprzyjemne skojarzenia - orzekł sentencjonalnie pierwszy.
Zagamał podziękował mu, inni przychylnie pokiwali głowami.
Głos zabrał towarzysz Korntopf od nauki. Zupełnie inny, ciemne włosy spadały mu na czoło i od czasu do czasu zarzucał je potrząsając głową. Miał świdrujące małe, ciemne oczy, którymi omiatał otoczenie z prawa na lewo i potem z lewa na prawo, jakby starając się rozpromieniować mądrość swojej wypowiedzi sprawiedliwie na wszystkich.
- Polak, no tak, tak sobie od razu pomyślałam. Rosjanie mają nieco inny akcent... Proszę uzgodnić z recepcją terminy, przełączam. Niech będzie Stwórca pochwalony.
- Pochwalony - bąknąłem i znów usłyszałem w słuchawce "jingle bell".
Za chwilę zgłosiła się ta sama recepcjonistka i bez wstępów, widocznie konsultowała rzecz z siostrą, powiedziała:
- Łączę z działem obsługi pielgrzymów.
- Nie ruszałam tego nawet w najgorszej mordędze, raz tylko, jak trzeba było dać łapówkę Niemcom za zwolnienie męża... nie zrobisz mi tej przykrości, bardzo proszę, tak się cieszyłam, że będę mogła wam pomóc.
Pochyliłem się do jej ręki zasmolonej kurzem zgarniętym z półki i ucałowałem z szacunkiem. Chyba sam miałem mokro w oczach; zawsze miałem oczy ustawione w mokrym miejscu.
- Ale na pewno znacie się na dialektycznej walce przeciwieństw, nieprawdaż? - zapytałem z nadzieją.
Mój rozmówca natychmiast zastrzelił mnie cytatami z dzieł koryfeuszy ludzkości.
- A chcielibyście poeksperymentować na temat walki przeciwieństw? - zapytałem go podchwytliwie.
Ale nie był on taki głupi jak myślałem i odpalił:
