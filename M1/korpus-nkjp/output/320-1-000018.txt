Po silnie pobudzających wyobraźnię wzrokową odbiorcy obrazach białej lilii i czerwonej róży autor wprowadza kolejny człon porównania, tym razem “uruchamiający” zmysł powonienia: “Ani nardus swą wonnością”. Nard (łac. nardus) jest rośliną pochodzenia indyjskiego, z korzeni której uzyskuje się  drogocenny olejek aromatyczny, wspomniany m.in. w ewangelicznej scenie namaszczenia stóp Jezusa przez Marię Magdalenę (Mk 14, 3; J 12, 3).
