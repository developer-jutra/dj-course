Szubin (niem. Schubin , w latach 1939-1945 Altburgund) – miasto w woj. kujawsko-pomorskim, w powiecie nakielskim, siedziba gminy miejsko-wiejskiej Szubin. Położone jest na Nizinie Gąsawskiej nad rzeką Gąsawką, należy do najstarszych miasteczek ziemi pałuckiej. W latach 1975-1998 miasto administracyjnie należało do woj. bydgoskiego. Według danych z 31 grudnia 2004, miasto miało 9354 mieszkańców. Do 1975 r. miasto powiatowe.
