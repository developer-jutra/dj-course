Filozofia akceptuje zatem mimesis tylko wtedy, gdy jest ona praktycznym zastosowaniem teorii. Teza ta odnosi się w równej mierze do Platona jak i Arystotelesa. Jak Platon w życiu, tak Arystoteles w poezji chce ustalić zasady dobrego naśladowania. Obydwaj filozofowie stwierdzają, że najbardziej niebezpieczna jest mimesis spontaniczna, ponieważ miesza rozum i przekracza granice ustalone między teorią a praktyką.
