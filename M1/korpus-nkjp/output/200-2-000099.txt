- Niepełny drugi miesiąc, więc jeszcze możesz się zastanowić - mówi Julia.
- Jeszcze masz kilka tygodni, usunąć możesz w czwartym, a nawet w piątym miesiącu - powtarza Marlena. - Tyle już miałam skrobanek. Gdybym urodziła te wszystkie bachory, to chyba zapełniłabym pół "Adrii".
Tańczysz, poruszasz zmieniającą się purpurą mulety, wykonujesz ruchy nie istniejącą szpadą, uderzasz, a każdy cios w tańcu jest celny.
A tobie - właściwie dlaczego? - wydawało się, że wszyscy patrzą wymownie na ciebie i za chwilę wskażą cię palcem.
- Potajemny związek dusz i ciał. "Powiem ci w sekrecie, że oni są małżeństwem. Obowiązuje dyskrecja... Cicho sza".
- Czy to tylko strach przed rodziną?
- A jeżeli to wstyd przed rodziną? Może wstydzi się mnie?
W południe bezwietrznego listopadowego dnia podjechała taksówką na ulicę Topiel, gdzie mieszkała stara akuszerka, masowo produkująca aniołki. Nazywano ją Wiedźmą, Babą Jagą, Morową Agatą, Pijanicą, a każdy, kto spojrzał w jej mętne, jasnoniebieskie, stale łzawiące oczy lub stanął obok krępego, zwalistego cielska i wciągnął nosem powietrze, nie miał wątpliwości, że określenia te były głęboko trafne, słuszne i celne.
Dotknęła cię ta ironia, niemal obraziła, chociaż Zygmunt wypowiedział te słowa spokojnym, pozornie obojętnym tonem.
- Witek walczy gdzieś pod Toruniem, nie mam od niego wiadomości.
- O ile dobrze wiem, to wielu naszych żołnierzy dostało się do niewoli.
Zmarszczyła brwi. Ogarnęła ją niepewność i rozgoryczenie. Nagle zatęskniła za Witkiem. Wydało ci się, że w oczach Zygmunta dostrzegłaś współczucie.
- A więc?
- Może w przyszłości pozna mnie pani z którymś z tych pięknych młodzieńców wyczekujących na panią po występach w "Adrii"? Ale to później. A teraz proponuję po prostu przyjaźń - wyciągnął dłoń - i pakt o nieagresji. Zgoda?
Twarz ojca wydawała się dziwnie zasępiona. On sam był rozgoryczony i wyglądał, jakby nie spał przez całą noc. Odniosłaś wrażenie, że chce matce coś powiedzieć, z czegoś się zwierzyć, wyrzucić z siebie dręczącą go, upiorną troskę.
Bał się mówić wprost, nie wiedział, jak to zrobić. Dopiero kiedy przed dworcem czekała na nas dorożka, a nie wytworny samochód, matka spojrzała na ojca ze zdziwieniem, a raczej przerażeniem.
Im głębszy zapadał zmrok, tym więcej buszowało tych złowieszczych cieni, grabiących, myszkujących, zagarniających co tylko dało się wynieść.
Nie zważali na żar, ogień i surowe wojenne prawa... Im więcej było nieszczęścia i rozpaczy, tym bardziej stawali się bezwzględni, bezczelni i pewni siebie. Każdy zbombardowany, okaleczony, nieszczęśliwy dom stawał się teraz ich celem.
