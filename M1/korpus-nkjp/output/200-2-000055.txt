- Lewaw cieszy się razem z nami! Akceptuje naszą decyzję!
I nagle, ku zdumieniu Allian, na Lewawie w jednej chwili rozkwitły wszystkie kwiaty, krzewy i drzewa do tej pory martwe. Rozśpiewały się ptaki, powracające gromadami w mury Zamku. Był to niezbity dowód, że Pajęczaki także zniknęły stąd bezpowrotnie.
Bartek wreszcie odnalazł drabinkę i odpychając ze wstrętem cielska Pajęczaków tarasujące zejście, zsunął się w dół.
A jednak jakoś nie chcą mnie kąsać te paskudy! - myślał stąpając ostrożnie. - Cuda-dziwy! Nic nie rozumiem! Pajęczaki zabijają Allian, a ja jestem im obojętny! Dlaczego? Oni są śliczni, a ja... taki brzydal! Może dlatego mnie nie chcą - zaśmiał się nagle i ten śmiech jakby dodał mu nieco odwagi.
- Najmądrzejsi Allianie nie umieli tego wyjaśnić - dodał Kelef. - Pytałem też Mędrców, ale pokiwali tylko głowami i orzekli, że ich komputery nie są w stanie tej zagadki rozwikłać. Jeden z nich zasugerował, że byłeś Nienazwanemu potrzebny do jakichś magicznych obrzędów, ale w końcu, tak czy owak, zostaniesz zabity. Tak więc ten wypadek wydał się wszystkim niezwykły i dziwny...
