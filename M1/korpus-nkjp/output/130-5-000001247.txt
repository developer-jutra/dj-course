Wczoraj rano w amerykańskim Senacie rozpoczął się proces prezydenta Billa Clintona. Zdominowana przez republikanów Izba Reprezentantów oskarżyła prezydenta o krzywoprzysięstwo i utrudnianie pracy wymiaru sprawiedliwości w celu zatajenia romansu z Moniką Lewinsky. Do przewodniczenia procesowi impeachmentu zaprzysiężono prezesa Sądu Najwyższego Williama Rehnquista i stu senatorów, którzy wystąpią w roli ławy przysięgłych.
