W tym tygodniu Aleksander Kwaśniewski podejmie decyzję w sprawie ustaw podatkowych - poinformował wczoraj prezydencki prawnik Ryszard Kalisz. Zanim jednak to zrobi - dodał - prezydent przeprowadzi konsultacje. "Prezydent zamierza podjąć decyzję jeszcze w tym tygodniu. Na czwartek 25 listopada zaprasza do Pałacu Prezydenckiego wicepremiera Leszka Balcerowicza" - powiedział Kalisz.
