Wyruszamy. Ściemnia się. Czeka koń z furą. Sześć sióstr chwyta trumnę i na furę. Welony, rękawy symetrycznie, poruszyły się. Zapalają się świece.
"Dobry Jezu a nasz Panie" i fura z trumną, z pochodniami, z ludźmi, ze śpiewem wchodzi między drzewa, jeszcze gołe, jedzie drogą, droga nieprosta, kręci, piach pachnie, czuje się go pod nogami, fura skrzypi, ciemno, świece, gacki latają, gałęzie, gałęzie, skręty...
Dostaliśmy się z Gracją tramwajami bez popychania. Nawet siedziała. Raz przesiadka tylko. Niepotrzebna. Róg Stalowej.
Wysiadamy. Tłum monument - można powiedzieć - Wszystkich Świętych na szczycie. Posuwamy się w systemie. Zamurowani na lewo tramwajami, na prawo chryzantemami, plus handel świec.
Radość, oklaski. Na cześć pani doktór, moją i Wandzi. Więc mogę. I wszystko jeść, i pić, i w ogóle. Co za ulga, co za radość. Co za noc. Płyty. Popęd. Jazda do Garwolina. Na dożywienie się. Do Mamy. Na zastrzyki z różnych witamin B. Właśnie.
Marszałkowa kazała Jakubczykowi (temu od dzieciństwa Pana Jezusa z heblem) w okupację namalować marszałka. Był marszałkiem powiatowym. Jeszcze w Maczowie. Potem mu nie dopłacili. Jakubczykowi. Bo uważali, że on powinien mieć zaszczyt, że taka osoba, taki dom - Maczów, marszałek, a jeść i tak dawali (do malowania). Portret był w kontuszu. Z iego kontusza potem Marszałkowa sobie uszyła serdako-suknię. A na portrecie służąca dawno wzięła i nożyczkami wydrapała oczy.
Le. i ja poszliśmy, bo słyszeliśmy, że z panią Bie. jest źle. Puk-puk w parter, Mokotowska, długo nic, dzwonimy do sąsiada, z którym Le. miał futrowe spięcie, pozytywne, czyli się w dwóch futrach rozpoznali, bo już się znali, właśnie stąd. Pan otworzył, prosi, rozbiera z okryć, właśnie pani Bie. telefonuje od niego.
Tadzio śpi. Po seansie budzi się, patrzy na świece, stolik, na mnie i na Studjochę, ze śpiącym podziwem, bo Studjocha płynnie tłumaczy: miał papiery, zanocował u Chaima w oberży. Był z żoną, Wandą. I tu widocznie zaszła ta zdrada. Edwarda potem złapali. Chaim został stracony. Przedtem Wanda zdradziła z nim męża. Miała dziecko...
Matka Boska Le. z lewej strony niżej. W konfrontacji. Le. ją obchodzi, doszepty - moje z paniami. On. zmieszany - jak się okazało. I ja niepewny. Od samego pomysłu zestawienia.
Tylko że kopia Le. miała płaszcz w ciemne lazury, a tamtej płaszcz się iskrzył jak szyba zmrożona od brylantów.
Malarz, mówił o pisaniu wierszy, swoim, szedł na zebranie. Dnionoce. Ja w ogłupieniu. Oni wszyscy tacy dobrzy, subtelni. Niesłychane to wszystko razem. I to, że mnie tu trzymają, mało tego, nie puszczają, dbają; tu jestem wzruszony, tu boli, tu złość, tu smutno, że koniec takiego jak dotąd życia; teraz to życie gorsze? a może jakoś będzie, zwykle się układa w końcu.
Potem i na lewo wianki, kwiaty, komu światło. No i na prawo. Nogi w błocie. Jezdnia czarna. Od chytrych podlatujących i od już wracających. Milicjanci głoszą, każą. Kontrolerzy obwieszczają. Przez białe tuby. Co dokąd. Regulacja jeszcze wisząca. Z lin. Robi się gardło, korek. Chryzantemy idą w górę. Parasole. Dalej balony. Na lewo już stoliki ze lwami, niedźwiedziami, psami.
Gramy Beethovena, dziś nawet idą tradycyjnie koncerty fortepianowe. Mówi, że ten drugi, zaprzyjaźniony zakonnik wychodzi w przyszłym tygodniu. On sam drukuje recenzje o kimś, kto napisał o tym, co pisał ten stary, no, na A, zaraz, Arystoteles. O, i studiuje podwójność intelektualną człowieka, każdego jedna jest czynnościowa, druga możnościowa.
Ale mówię. W końcu. Domownik odplombowuje licznik. Ja nie chcę. Nie pomaga. Światło jest.
Ostatecznie zapłaciłem.
24-26 października. W kasie, byłem, tej od światła. Kręciłem, musiałem, że przyjechałem, prosto skądyś, nie wiem (Paryż, Garwolin), wiem tyle, że płacić! płacić (trzeba)!
Skoro się przeprowadzili na jedenaste piętro z szóstego dawnego typu, Jasio rozhodował się w rybkach i roślinkach. Miś Holender przysłał mu czerwone anemony i hiacynty na ostatek.
W czasie socu Henio z Mewą zjawili się w Centralnej Agencji Fotograficznej - bo ktoś był akurat tam i mówił potem - w sprawie powiększonych przez siebie portretów ówczesnych dostojników. Wytargowali lepsze honorarium. Głównie słychać było Mewę.
Domownik pożyczył od jednego sąsiada krzesło. Białe. I pokazał. Korki. Egzekutywie. Nie nasze. A pani Janiny, obok, opiekunki terenowej, między nami a Reginką.
A w ogóle ten świat jest nietego. Te obrony. Przed przeciekami. Jak ludzie mogą? Tramwaj, tak, to jedzie, bo mogą; a tak, toby nie ruszył. Jak to sobie pomyślałem, zapatrzony na tramwaj, te trolejbusowi za plecami zleciał pałąk.
Augustynowicza. Antek Dzieduszycki pół godziny przez lornetkę patrzał na tę Odaliskę, zachwycał się...
Le. wyciął żerdkę. Bo Marszałkowa wyjęła buczacz, ale źle go przechowywała. Złożony był we czworo. Zrobiły się załomy, więc Le. na tę żerdkę nawinął, nawinął. I może się uratuje, załomy skasuje.
