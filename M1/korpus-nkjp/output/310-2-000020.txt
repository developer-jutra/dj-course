Przyszedł Grudzień, kolejna manifestacja nieufności, a wraz z nim Gierek. Nigdy nie cieszył się zaufaniem. Przyjęty z wielką rezerwą, zdobył później pewną tolerancję społeczną na skutek polityki dobrobytu z pierwszych paru lat. Tolerancję, nie zaufanie. Stracił ją w 1976 roku. Od tego roku ześlizgiwaliśmy się ku Sierpniowi.
Mamy kłopoty z papierem. Chcą nam obciąć 200 ton i dać gorszy. Z notatek o wsi wyrzucam wiadomość, że wały przeciwpowodziowe robiono workami z mąką. Niesprawdzone, a bulwersujące.
Po południu w redakcji był Geremek. W poniedziałek KKP ma dyskutować i zatwierdzić referat sprawozdawczy na Zjazd, a referatu nadal nie ma. Zobowiązuję się napisać cząstkę - Polska przed i po Sierpniu - lecz nie wiem, czy zdążę, bo to na pojutrze.
Wtorek, 26 sierpnia 1980 r.
Główna wiadomość poranna: przyjeżdżają! Po niepewności i niepokoju snujących się cały poniedziałek ulga oraz zaciekawienie. Z czym przyjeżdżają? Czy dadzą to, o co chodzi i pozwolą skończyć strajk? Iść do domu, umyć się, wyspać, pobyć z rodziną i pójść normalnie do pracy. Ludzie chcieli tej normalności, nikt nie strajkował z lekkim sercem. No, ale przecież musieliśmy mieć swoje!
Poniedziałek, 13 października 1980 r.
Piszę z prawie tygodniowym opóźnieniem i nie pamiętam, czy stało się coś ważnego.
Wtorek, 14 października 1980 r.
Halina z Natalią pojechały na dwa tygodnie do Raciborek, wsi pod Szczecinkiem, w której po wojnie osiedlili się jej rodzice, rolnicy pochodzący z Lubelszczyzny. Natusia była bardzo dumna, że jedzie pociągiem i to w wagonie sypialnym.
Waszej jedności, potęgi gospodarczej i obronnej oraz waszego przywiązania do całej Europy wolnej od murów i drutów pragnęlibyśmy my, którzy nie będziemy wybierać posłów do Parlamentu Europejskiego. Mając jednak zarazem nadzieję, że wybierzecie tych, którzy przybliżą nas, choćby o maleńki krok, do chwili, gdy razem wybierali będziemy parlament całej Europy.
Tadeusz wyraźnie stroni od zatrudnienia Jerzego Zieleńskiego, obawiając się jego powiązań z grupą KOR-owską i ewentualnych konfliktów na tle politycznym. Afera z Gałązką, szefem naszej organizacji związkowej - zaopatrzeniowcem redakcyjnym. "Prawdziwy Polak" uważa, że w redakcji prym wiodą Żydzi, którzy ukradli pismo robotnikom. Pisze na Mazowieckiego akty oskarżenia i rozsyła je po władzach Związku. Skąd się biorą takie typy zaślepione fanatyzmem?
W czasie pobytu krótko rozmawiałem z Lechem Bądkowskim. Żalił się na Joannę Gwiazdę, żonę Andrzeja Gwiazdy, że nie jest w stanie z nią współpracować. Andrzej Celiński powiedział, że jest to kobieta nerwowa, o skłonnościach doktrynerskich. Wieczorem przyjechała Grażyna Celińska z dziećmi i razem zjedliśmy kolację. Andrzej namawiał mnie, bym przyjął pracę w Ośrodku Gdańskim za 5000 zł, ale powiedziałem, że jeszcze muszę pomyśleć.
Po południu piękny odczyt Jerzego Jedlickiego o umowie społecznej. Na tle tego pięknego odczytu dyskusja była mizerna. Językiem z 1956 roku mówił rozwlekle ekonomista Mieczysław Rakowski z Instytutu Planowania. Potem socjolog Włodzimierz Pańkow wywodził coś bardzo teoretycznie. Pierwsze brawa zebrał Bugaj polemizujący z Rakowskim. Odczyt zorganizowany przez Polskie Towarzystwo Socjologiczne odbył się w Sali Lustrzanej Pałacu Staszica. Uczestniczyło około dwustu osób.
Czwartek, 2 października 1980 r.
Sąd przysłał uwagi do statutu "Solidarności". Wielowieyski zwrócił uwagę, że pismo przewodnie nie ma numeru sprawy i że adresowane jest do Lecha Wałęsy, szefa MKZ Gdańsk, a nie do Wałęsy - szefa Komisji Porozumiewawczej NSZZ "Solidarność". Był to wyraźny dowód, że władze nie uznają Komisji za formalne przywództwo "Solidarności".
Tego dnia odbyliśmy jeszcze (grupa ekspertów) spotkanie z przedstawicielami MKZ Jastrzębie, którzy między innymi pytali, jaki powinien być stosunek do KOR. Powiedzieliśmy, że związek zawodowy musi mieć związkowe stanowisko i nie powinien kierować się innym - ani partii, ani nawet KOR, choć KOR ma duże zasługi w przygotowaniu warunków do strajku gdańskiego.
Piątek, 5 grudnia 1980 r.
Zachód nadal robi groźne miny, mimo uspokajającego wystąpienia Klasy. Jest jednak chyba lepiej. Zbigniew Brzeziński, doradca prezydenta Jimmy'ego Cartera do spraw bezpieczeństwa, zaapelował o umiar do robotników, władzy i Kościoła w Polsce. Powiedział też, że interwencja jeszcze nie grozi. Jeżeli chodzi o ruchy wojsk, to w ciągu ostatnich 24 godzin - według oświadczenia Departamentu Stanu - nie nastąpiły żadne istotne zmiany.
Reakcją Związku na oświadczenie Biura Politycznego jest oświadczenie rzecznika prasowego Janusza Onyszkiewicza wydane po nocnym posiedzeniu części Prezydium KK. Oświadczenie bagatelizuje wypowiedź Biura Politycznego, robi wrażenie przegadanego, za miękkiego. Tadeusz i ja uważamy, że reakcja powinna być spokojna, ale bardziej stanowcza, w rodzaju: odrzucamy oskarżenia, ostrzegamy przed użyciem siły, apelujemy do członków o czujność i niepodejmowanie akcji. Coś podobnego do reakcji na Bydgoszcz.
— A nie mówiłem: "ostrzej", panie Mazowiecki? - powiedział Jaworski jak człowiek, którego obawy się spełniły.
— A nie mówiłem: "mądrzej", panie Sewerynie?
— I na co się panu ta mądrość przydała?
— A na co panu ta ostrość? - zakończył Mazowiecki dialog mówiący o polskich wydarzeniach więcej niż powie niejedna książka.
