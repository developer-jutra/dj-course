Dlaczego akurat ta sprawa - ta jedna! - miałaby przesądzać o naszych relacjach? Skoro jesteśmy zainteresowani (a mam nadzieję, że jesteśmy; niezręczności kolejnych ministrów spraw zagranicznych muszą mieć granice) przynajmniej poprawnymi stosunkami z Rosją, dlaczego nie obawiamy się, że uporczywe nawroty do zbrodni katyńskiej w wystąpieniach urzędników, kazaniach księży i programach telewizji przekreślą szansę?
Drugie i jedyne po Petersburgu miasto w imperium, którego nie spłaszczyła Rosja. Czy to znaczy, że Odessa podda się zukrainizowaniu? Chyba tak. Na Ukrainie Greków, Żydów, Bułgarów, Rosjan i Polaków będzie to możliwe. Ale wtedy, w odległym roku 1977, nie zanosiło się na dzisiejszą Ukrainę.
Niezręczności polskie. W Oświęcimiu - po aferze "świątynnej" z ss karmelitankami - znów wpuszczono słonia do składu porcelany. W awanturę o centrum handlowo-usługowe przy muzeum zaangażowanych coraz więcej osób, a co persona - to zdanie, a co przepis - to interpretacja.
