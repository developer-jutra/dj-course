W tym działaniu nie było ani odrobiny przypadku. Z dwóch olbrzymich ciężarówek, które wiozły setki tysięcy wyprodukowanych w Augustowie sobieskich, mew oraz innych papierosów, jedna została porwana w Lublinie. Drugiej, rozładowanej do połowy w Pruszkowie, rabusie nie tknęli. Precyzyjnie przygotowany napad miał miejsce we wtorek rano ok. godz. 4 na strzeżonym placu przy ul. Inżynierskiej w Lublinie.
