Z tymi samymi utworami, za namową Kisiela i Waldorffa, poszli do radia. Tadeuszowi Wysockiemu, kierownikowi muzycznemu Polskiego Radia, który objął to stanowisko po Władysławie Szpilmanie, spodobało się oryginalne brzmienie duetu studentów. Zaproponował im cykl audycji. Co niedziela, dziesięć minut, tuż po wiadomościach o 12.00.
- Propozycja była świetna, ale związana z kolosalną pracą - mówi Marek Tomaszewski.
Matka wie, że związek córki nie ma przyszłości. Relski wstydzi się dziewczyny, która jest matką jego dziecka. Kolegom przedstawia ją jako kuzynkę. Ale oni szybko domyślają się prawdy. Drwią. Bo są przekonani, że tak trzeba, że ich idol Przybyszewski też w takim momencie drwiłby.
Jesz: Na szatana, co to jest?!
Witoldyński: Homunculus. Chowajcie milczenie.
Praca w "Do broni" nie trwała długo. Okazało się, że ofensywa Niemców i Austriaków na Warszawę nie powiodła się, a i entuzjazm ludności w Łodzi dla idei narodowego powstania jest raczej umiarkowany. Odtrąbiono odwrót.
"W dniu 1/XI stanęliśmy wszyscy w Krakowie. Ekspedycja nasza trwała trzy tygodnie. Poza poruszeniem opinii łódzkiej, nie zrobiliśmy wiele" - napisała Szczęsna Hanna Rzepecka.
Obaj, zwłaszcza po wódce, posługiwali się słownictwem raczej koszarowym, co przysłuchującą się ich rozmowom ciotkę Helę wprawiało w przerażenie. Po protestach obiecali, że będą przeklinać wyłącznie w językach obcych. Na przykład, zamiast "job twoju mać", będą mówić po angielsku "dżob your mother".
Do obowiązków Zygmunta należało ponadto organizowanie radiowych wystąpień i odczytów samych pisarzy oraz krytyków. Bardzo pilnował ich jakości. Nikt nie mógł usiąść "na żywo" przed mikrofonem, dopóki pan zastępca kierownika osobiście go nie przesłuchał.
"Obok bezspornych zalet miał jeszcze jedną przykrą wadę, której - ani rusz - pozbyć się nie potrafił: podejrzliwość" - napisał Edward Kozikowski.
Zagrali koncert dla załogi, ale głównie zajmowali się słodkim nicnierobieniem.
"Na statku przegrałem w "Bingo" (b. dobra gra hazardowa) 2 dolary i w tej chwili nie mam już nic, ale jutro dostajemy zaliczkę" - informował Wacek rodziców.
Na koncerty przychodziła przede wszystkim Polonia i zaproszeni przez Wojewódkę przedstawiciele amerykańskiego show-biznesu, którzy mieli zachwycić się   polskimi gwiazdami i zaproponować im lukratywne kontrakty.
Zawieszenie w próżni, zakaz druku, przymusowa banicja z życia publicznego, wszystko to sprzyjało, nie ukrywał tego, szukaniu alkoholu.
"Wczoraj zalałem się w knajpie na Mokotowie, tańczyłem nawet i pokrzykiwałem ochoczo - o ile pamiętam" - zanotował 5 stycznia 1969 roku.
Przyjaciela z Krupniczej Wacek wprowadził do Helikonu jako swojego młodszego brata. Taka rekomendacja wystarczyła.
- Wacek, Romek Kowal, Tomek Stocki i Marek Skicki tworzyli grupę towarzyską pod nazwą "jazz-promontor" - wspomina Jan Polewka. "Promontor" to była nazwa najpopularniejszego wówczas słodkiego wina węgierskiego.
Sam przekonał się o tym boleśnie. Redakcja któregoś z pism literackich poprosiła go o opowiadanie. Posłał świeżo ukończoną nowelę  Młodzieniec , która ukazała się później w zbiorze  Porcelanowe oczy  i została dobrze przyjęta przez krytykę.
Ale redakcja  Młodzieńca  odrzuciła. Bo był za mało zaangażowany i nie zawierał "czynnika społecznego". Poproszono Zygmunta o coś innego.
- Nie promował swoich poglądów, nie przekonywał nas, że to on ma rację, a nie my - dodaje Jerzy - potem jednak okazywało się, że moi koledzy w klasie buntują się przeciwko swoim ojcom, jakoś tam związanym z partią i ustrojem PRL, a ja nie, bo się z ojcem zgadzam.
Załadował na wóz wynajętych gazeciarzy i rozwiózł po mieście, każąc rozdawać list przechodniom. "...miał poczucie, że bierze duży udział w polityce" - napisała po latach żona.
Zaatakowali go za to socjalista Stanisław Brzozowski z jednej strony oraz endek i bezwzględny polemista Adolf Neuwert-Nowaczyński z drugiej.
Mówił mu o rzeczach, których Zygmunt nie rozumiał. Nie ma się nigdy zakochiwać. Kochają się tylko filistry albo idioci,  gehst du zu Frauen, vergiss die Peitsche nicht!  Idąc do kobiety, nie zapomnij o pejczu...
Zygmunt wciąż słuchał brata jak wyroczni.
- Pamiętaj, co ci powiada twój brat starszy, który wkrótce będzie sławny - Jan August zakładał wyświechtany melonik i wybiegał.
Na plantach Zygmunt spotkał brata. Sławek-Jan August wyglądał jak panicz, który chwilowo tylko zabawił w mieście. Miał elegancki jasny garnitur, jedwabny fontaź, na głowie panamę, a w ręku laseczkę.
- Jak się masz, idioto! - Jan August powitał brata jak zwykle.
Konstanty Ildefons Gałczyński ogłosił w "Odrodzeniu" wiersz  Sprzysiężenie ; o tym, jak Pan Bóg wysłał Szatana na świętą ulicę Wiślną, do dewocyjnego sklepu "Tygodnika Powszechnego". Szatan kupił katechizm, nakleił na nim okładkę  Sprzysiężenia  i powędrował do księdza.
Xiądz założył monokiel.
Czyta. Chwali. Głębokie.
Dekalogi, Akty Wiary.
To po prostu nie do wiary!
W polskiej ambasadzie w Paryżu dostał pieczątkę uprawniającą do wielokrotnego przekraczania granicy i przyjechał. Po raz pierwszy od ponad trzech lat.
- Wiele osób myślało, że jego powrót to moja zasługa, że wracał do mnie - opowiada Joanna Kisielewska-Tilszer. - Prawda jest taka, że on strasznie tęsknił za Polską i w ogóle nie nadawał się do życia zagranicą.
W 1896 roku rodzina, już bez najstarszego syna, rzeczywiście przeprowadziła się do Krakowa. Wszystko w nim było nowe. Koledzy, szkoła w podkrakowskim Podgórzu (dziś to dzielnica miasta), nauczyciele, miasto, teatr i stryj ojca, ministerialny urzędnik "we Widniu", wobec którego ojciec zachowywał się z pokorną uniżonością.
"Jeszcze w r. 1922 z rozkoszą prawdziwie sadystyczną uśmierciłem mego sobowtóra Zysława z "Robotnika"" - napisał po kilku latach we wstępie do  Doktora Pawła .
Miał dość polityki, pozostał w dzienniku jedynie jako redaktor działu literackiego. Pomagał debiutować wielu młodym, w tym zbuntowanym przeciw cywilizacji ekspresjonistom z grupy literackiej "Czartak", m.in. Emilowi Zegadłowiczowi, Edwardowi Kozikowskiemu, Janowi Nepomucenowi Millerowi, z którymi wyraźnie sympatyzował.
