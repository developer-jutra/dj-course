Ks. Marian Chmielowski podporządkuje się zakazowi kontaktów ze środowiskiem Unii Chrześcijańsko-Społecznej, wydanemu przez metropolitę lubelskiego abp. Józefa Życińskiego, choć zrobi to "z bólem". Arcybiskup w liście do księdza przypomniał, że "w sytuacjach konfliktów między Kościołem katolickim a PZPR, Unia Chrześcijańsko-Społeczna przemawiała zawsze głosem PZPR".
