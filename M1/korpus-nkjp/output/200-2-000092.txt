Spojrzała na mnie nie rozumiejąc. Po chwili wybuchnęła szczerym śmiechem.
- No wie pan!... Nigdy by mężowi coś takiego nie przyszło do głowy! Zresztą nieraz zabierałam do kina korepetytorów Joli...
Patrzyła na mnie i śmiała się dalej. Nagle ją znienawidziłem, bo ten śmiech był bardzo okrutny.
- Dobrze - odparłem. - Ja też bardzo lubię chodzić do kina.
- Szybko się zadomowiłaś w tym buduarze, Teresko.
- Nic chciałam cię tu zapraszać, ale jeżeli już mnie znalazłeś przy pomocy tego zdrajcy Didiera...
- Nie mówmy o tym osobniku. Muszę przyjąć twoją decyzję. Może na twoim miejscu postąpiłbym podobnie?
- Dziękuję panu. Tylko proszę nie zawieść. Wyjątkowo mi zależy na tej sobocie.
- Nie będę gorszy od moich poprzedników - odparłem ze smutną ironią. W tym domu rola korepetytora była bardzo delikatna.
Nazajutrz, w czwartek, mieliśmy lekcję zaraz po obiedzie. Majorowa była tego dnia bardzo roztargniona, co chwilę wychodziła z pokoju, później długo rozmawiała przez telefon z przyjaciółką i mogłem mówić z Jolą bez przeszkód.
Pocałowała mnie w czoło i wyszła, zanim zdążyłem coś powiedzieć. Zaraz wszedł podniecony Zdzisio.
- Aleś ty cwaniak! - zawołał. - Już się o ciebie nie martwię. I mnie mógłbyś pomóc w tarapatach.
- Wcale nie wiadomo, czy ojciec Renaty utrzyma się na swoim stanowisku - westchnąłem.
- A obywatelka skąd o tym wie?
- Mamusia mi mówiła, że zastępcy komendantów do spraw bezpieczeństwa bardzo lubią jeździć na polowania. To zapoczątkował jeszcze pan minister Radkiewicz.
- A od czego był pan minister Radkiewicz? - zapytał milicjant. - Od polowania?
W takim to nastroju stanąłem znowu przed kapitanem Baniakiem. W jego oczach dojrzałem zaciekawienie: jak też wyplączę się z pułapki, w którą mnie wpędził? Zupełnie bez przygotowania zacząłem gadać. Potok wyrazów wypływał mi z ust bez najmniejszego trudu. Dotąd nie rozumiem, jak to się stało: dla ratowania skóry człowiek może się, widać, zdobyć na wszystko.
- Przyznaję się do powiązań z angielskim wywiadem - rozpocząłem.
- Ale mama siedzi! Bezprawnie ją aresztowano!
- Cha, cha, cha! - zaśmiał się sardonicznie dziadek. - Bezprawnie aresztowana! Zapamiętaj sobie, mała, że prawo jest po to, żeby służyć kierownictwu. I tak się z wami cackają jak z chińską porcelaną, bo co to w ogóle znaczy - zamknąć na dziesięć lat setkę osób? Mówiłem twojej matce, żeby nie wsadzała palca między drzwi.
- Ja w ogóle mam duszę pielęgniarki - powiedziała Tereska. - Niestety, staruszek jest jeszcze bardzo żwawy. Byłaby pani mile zdziwiona, pani Alicjo.
Odeszliśmy pozostawiając Alicję w stanie zirytowanego zdumienia. Na pewno odbiorą jej sen domysły, skąd dochrapałem się dewiz. Należało mi się choć takie zadośćuczynienie za jej dawną nieczułość.
- Nie spodziewałem się tego po tobie, Teresko! Udawać moją utrzymankę!
- Zaraz po świętach.
- Tereska nie zasługuje na żadne prezenty - oświadczyła nauczycielka. - Jest niemożliwa na lekcjach.
- Nie uczy się?!
- Demoralizuje klasę. Zadaje głupie pytania. Musiałam jej obniżyć stopień ze sprawowania.
Tereska mrugnęła do mnie porozumiewawczo i opuściła głowę, jak każda strofowana uczennica.
- Pani zapewne uczy historii? - zapytałem.
- Historii i polskiego.
- Nie będzie się pan wstydził Alicji - oświadczyła z dumą. - Boże, jak ja się kiedyś bawiłam po balach! A ona co, biedactwo? Zdeptana młodość! Gdyby nie pan, panie Janku...
- Nawet w tych czasach Alicja znalazłaby stu wielbicieli, którzy by ją zaprosili na bal, gdyby tylko chciała! - zawołałem z przekonaniem.
- Cierpienie pana uszlachetnia? Ale ilu jest takich cierpiących? Rozpędzeni pałkami studenci, zmuszeni do emigracji Żydzi, oburzeni literaci, część inteligencji, bo pamięta jeszcze dekalog... A pan tylko dlatego, że trafiło pana rykoszetem. Gdyby pan był protegowanym nie Tubalnego, ale Jagódki, cieszyłby się pan z awansu swego szefa i popierał go na każdym zebraniu nienawiści.
- Może pani ma rację... Choć ja też znam dekalog.
- Ale ma pan nadzieję?
- Muszę ją mieć - odparłem. Na twarzy mamy pojawiło się zniechęcenie.
- Co mogą zdziałać dwie samotne kobiety niewłaściwego pochodzenia klasowego, bez stosunków i bez pieniędzy? - westchnęła. - Przyjdzie mi tu umrzeć, jeżeli wcześniej ta rudera się nie zawali.
I znowu spojrzała na mnie z pewną nadzieją.
I położyła rękę na mej ręce, którą to rękę ja położyłem na balustradzie. Nie wyczułem kpiny w jej głosie, choć należało być ostrożnym. Jako osoba wrażliwa, wyczuła prawdopodobnie we mnie napięcie i tym dotykiem chciała mnie uspokoić, ale wywołała bolesny dreszcz. Ten barwny świat już ją porwał, a ja, dobry tatuś z bajeczki, stałem się tylko przeszkodą. Wtedy, na wieży Eiffla, zacząłem nie lubić Paryża.
- Wyleją cię znowu z redakcji - oznajmił. - I dostaniesz zakaz druku. Napadłaś na Kucyka, a to jest ich człowiek w terenie i nie dadzą go ruszyć.
- Ależ to kanalia! Zaszczuwa ludzi!
- Nieważne, że zaszczuwa. Jest nietykalny.
- I ty uważasz, że tak powinno być?!
- Tak było i tak będzie - odparł jej ojciec. - Uprzedziłem cię.
I były dygnitarz wyszedł trzasnąwszy drzwiami.
- Wszystko zrozumiałem, panie naczelniku - odparłem. - Ja się trochę na tym znam. Prowadziłem w naszym biurze gazetkę ścienną, gdzie wklejałem liczne artykuły z centralnej prasy. Cały ten materiał mam w małym palcu.
- Tak? - zdziwił się naczelnik i otworzył notatnik na chybił trafił.
- O ile wzrosło u nas pogłowie bydła rogatego? - zapytał.
- Nie będę was zatrzymywał w Instytucie, kolego - oświadczył. - Wkraczamy w okres intensywnego i selektywnego rozwoju celem osiągnięcia nowych, jakościowo wyższych form gospodarowania i nie tylko gospodarowania. Również i nauki. Właśnie w ramach selektywnego rozwoju naszego Instytutu nie bardzo was tu widzę.
Położył rękę na ręce Tereski. Coś się między nimi zawiązywało. Jacek widać wyczuł mój niepokój, bo uśmiechnął się do mnie przyjaźnie. Odpowiedziałem grymasem.
- Jesteś zmęczony, tatusiu - powiedziała Tereska. - Idź spać.
- A ty?
- Niech pan zostawi córeczkę pod moją opieką - wtrącił Jacek. - Pogadamy sobie jeszcze i odprowadzę ją do drzwi hotelu.
W ciągu paru sekund pochłonęli sandwicze i wypili piwo. Wyglądało na to, że jest to ich pierwszy posiłek od rana.
- Wy zarabiacie na mieszkanie w Polsce?
- Ja wracam gratem - wyjaśnił z dumą Marek.
- A ja zbieram na posag - powiedziała Basia. - Przywiozę tysiąc dolarów, to chłopak zaraz się znajdzie.
- Omówiłem to z dyrektorem - odparłem lekceważąco. Kozienicki uśmiechnął się znowu, bardzo widać zadowolony.
- Dobrze - odparł i wyszedł. To mi się wydało niepokojące, bo po zachowaniu się wroga poznajemy siłę własnej pozycji. Pytanie "Pan tutaj?" było ze wszech miar zaskakujące. Serce zabiło mi w nagłym przeczuciu nieszczęścia i chwyciłem słuchawkę telefonu wewnętrznego.
- Tu Piszczyk. Chciałem wejść na chwilę do dyrektora.
