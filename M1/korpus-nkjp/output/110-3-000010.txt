Osiągnięcia naukowe Profesora w dziedzinie mikrobiologii (epidemiologii zakażeń bakteryjnych i bioenergetyki hodowli bakterii) oraz immunologii (immunochemii i immunopatologii) zawarte są w blisko 220 publikacjach ogłoszonych w polskich i zagranicznych czasopismach specjalistycznych. Z nich na szczególne wyróżnienie zasługuje pierwsze w skali światowej wyizolowanie endotoksyny durowej za pomocą opracowanej przez Uczonego metody zamrażania i odmrażania pałeczek Salmonella oraz określenie jej struktury chemicznej (1934 r.).
