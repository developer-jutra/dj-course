Putrament pokazywał swoje Mazury, komu tylko mógł. Zwoził tu znanych pisarzy, gdy uznał, że oficjalne szlaki: Kraków-Gdańsk należy zastąpić czymś nowym. Pamiętam spotkanie z Johnem Steinbeckiem w listopadzie 1963, kiedy to wielki pisarz z autentycznym zachwytem opowiadał o Mazurach, o polowaniu, o poznaniu Igora Newerlego, o ognisku, o polskiej wódce i bigosie. Nie tylko on uległ czarowi tego zakątka.
"My tylko możemy w cichości ducha podziwiać i przeżywać to, co wielki poeta nam zostawił" - Barbara i Andrzej Hulaniccy z Warmii.
"Szkoda, że fotel za biurkiem jest pusty" - podpis nieczytelny.
"Jest to miejsce, do którego wracam często i chętnie" - Jan Kaczyński.
"Oby się spełniła wielka myśl poety i oby się nad nami wreszcie zapaliło wielkie światło" - komandor rejsu dla studentów SZSP - Łódź.
Takie bukiety nosiłam parędziesiąt lat później na grób pani Popowskiej, na brzydki, pełen jednakowych lastrykowych nagrobków, nowy cmentarz w Rucianem. Zawsze wydawało mi się, że wiechciowaty bukiet przyniesiony przez kogoś z  jej  domu może i teraz sprawić pani Popowskiej trochę radości...
Teraz, mniej więcej przed dwoma laty, dokupili do dawnej działki trochę ziemi i postawili nowy duży dom. Przeprowadzili się do niego na wiosnę 1997, kiedy Jurek przeszedł na emeryturę. Nie znamy jeszcze tego domu "Pod kogutem", ale sądząc z opisów Krystyny jest równie piękny jak ich poprzednie domostwa.
Myślę, że i tam wkrótce dotrzemy.
Wiele stron w Opowieściach mojej żony, w Pisane nocą poświęcił Mirosław puszczy i jezioru, owemu leśnemu odmiennemu światu, który go urzekł. "Powietrze przesycone jest zapachem igliwia i ziół, ma inną wilgotność, jakąś miękkość, zwiastującą być może bliskość wielkich jezior. Pod wieczór na śródleśnych łąkach snuje się różowa mgła, nadając ciszy jakby trzeci wymiar.
Gorący lipiec 1982 roku. Siedzieliśmy w ogrodzie pijąc południową kawę. Usłyszeliśmy nagle szurgot samochodowych opon. Janek wstał, żeby zwrócić kierowcy uwagę, że i jego obowiązuje znak zakazu ustawiony przy parkingu. Ale zanim doszedł do furtki, obok niej pojawił się pan ubrany w czarne sztruksy i tego samego koloru koszulę z podwiniętymi rękawami. Przedstawił się: "Jestem proboszczem z parafii w Rucianem". (W Nidzie jeszcze wówczas nie było kościoła).
Spojrzałam na niego, jakby w ogrodzie Sobczyńskich wysiadł przed chwilą z talerza kosmitów. Powiedziałam: "I ty także?..."
Odpowiedzią była cisza.
Wstaliśmy i wyszliśmy. W samochodzie długo milczeliśmy. Chyba dopiero w Praniu oprzytomniałam na tyle, że zaczęliśmy rozmawiać o całym zdarzeniu. Mój mąż je bagatelizował, mnie było strasznie przykro.
I stało się. Na posiedzeniu plenarnym komitetów wojewódzkich PZPR, ZSL i SD poświęconym problematyce kultury przedstawiono dane: 75 proc. robotników nie ma żadnych kontaktów z kulturą, wolny czas poświęcają majsterkowaniu, rybom, działkom, a największym powodzeniem cieszy się związek filatelistyczny. Na wsi sytuacja wyglądała jeszcze gorzej!
I właśnie na tym posiedzeniu zapadła decyzja o przywróceniu "Kontrastom" ich regionalnej formuły.
Tamtego lata występował także Lech Kondracki, który swój "składany" klawesyn wozi w większym samochodzie. W prańskich koncertach wystąpi jeszcze parokrotnie. Zagrał też przepiękny zespół viol da gamba - "The concert of Viols".
Tak zaczęła się rodzić tradycja - ładna, miła, mądra. Na tym samym plakacie szef Biura Koncertowego, Zdzisław Pawlicki, napisał mi: "Z podziękowaniem i cichą nadzieją, że jednak będzie można tu wrócić".
- Wiesz, mam spotkanie z Chopinem...
Pracował z trudem, mozolił się nad każdym słowem. Kreślił, poprawiał zapisane strony, wyrzucał i zaczynał od nowa. Szukał słów najwłaściwszych, najprostszych. Rozumiał wagę tego poematu.
Któregoś z ostatnich październikowych świtów zatrzymał się przed leśniczym, właśnie zaczynającym swój pracowity dzień, i oznajmił:
- Panie Stanisławie, skończyłem Niobe. Najważniejszy mój poemat.
