- Już po raz kolejny musiałem iść na drugi koniec miasta, aby rodzicom przestrajać telewizor i dekoder - mówi Czytelnik. - Ludzie starsi gubią się w technicznych problemach z tym związanych, a takie ciągłe zabawy ze zmianą pasma nadawania to brak szacunku dla abonentów. Sprawdziliśmy i niestety, informacje Czytelników są prawdziwe.
Tylko kiep chciałby pracować dłużej, jeśli za krótszy tydzień roboczy może uzyskać równą zapłatę. I taką mamy społeczną ocenę projektu ustawy o wszystkich sobotach wolnych. Jednakże zgodnie z rzymską zasadą "cokolwiek czynisz, czyń roztropnie i wyglądaj końca" wypada zastanowić się nad ogólnymi i być może słabo postrzeganymi skutkami tej jakże atrakcyjnej propozycji.
Na desperacki krok zdecydowała się 19-letnia mieszkanka Radymna. 21 grudnia około godz. 17 dziewczyna położyła się na torach tuż przed nadjeżdżającym pociągiem. Maszynista nie miał szans na zatrzymanie rozpędzonego elektrowozu. W tym roku było to już 46 samobójstwo w województwie przemyskim. Najmłodsza z osób, która targnęła się na własne życie, miała 16 lat, najstarsza 73.
Rower pana Tomasza jest najprzedziwniejszym wehikułem jaki można sobie wyobrazić. Złożony z kilkudziesięciu części, stanowi swoisty międzynarodowy składak, ponieważ prawie każda część jest z innej zagranicznej firmy, jakie w przeszłości i obecnie specjalizowały się i specjalizują w produkcji jednośladów. Bo w tym wehikule, na którym jego właściciel zaplanował sobie odbyć podróż liczącą kilka tysięcy kilometrów, wszystko musi grać, jak w szwajcarskim zegarku.
W czwartek przed południem osiemdziesięciopięcioletni mieszkaniec jednego z domów przy ulicy Czarnieckiego w Przemyślu, Jan S., zaatakował siekierą pracownika Administracji Domów Mieszkalnych, gdy ten próbował wejść na dach, aby założyć osłony kominowe. Poszkodowany ma rozcięty policzek, pękniętą szczękę oraz wybitych pięć zębów. O połowę młodszy od napastnika Stanisław G. jest blacharzem.
Od 1 stycznia 1999 roku Krosno przestało być województwem. Kilku mieszkańców Krosna zapytaliśmy czy nie żałują, że nie są już mieszkańcami stolicy regionu? - Mnie jest wszystko jedno, ponieważ Krosno przez te ponad 20 lat nie potrafiło niczego dla siebie wygrać - stwierdził starszy wiekiem mężczyzna. - Nie myślę o tym.
Niewielu z nas zdaje sobie sprawę, że przeciwieństwie do nas - ludzi zwierzęta bardzo źle znoszą wybuchy sylwestrowych petard. Dla naszych czworonogów eksplozje świątecznego szaleństwa to olbrzymi stres. Zdaniem weterynarzy odgłos wybuchów petard i sztucznych ogni wzbudza u przeważającej większości psów paniczny lęk, a około 30 procent wpędza wręcz w chorobę psychiczną. Jedyną szansą, by zwierzaki przetrwały jakoś tę noc są środki uspokajające.
- Z całą odpowiedzialnością stwierdzam, że mamy do czynienia z bardzo poważnym kryzysem wewnątrz koalicji - powiedział wczoraj na spotkaniu z dziennikarzami Jerzy Osiatyński, poseł na Sejm. - Nie uważamy, że Polsce są potrzebne przyspieszone wybory parlamentarne. Twierdzimy, iż rozpoczęte reformy powinniśmy doprowadzić do końca, poprawiając tym samym sytuację ludzi w naszym kraju - dodał J. Osiatyński.
W rejonie jednego z fortów Twierdzy Przemyśl dokonano w ostatnim czasie niezwykłego odkrycia. Jest nim, pochodząca z czasów I wojny światowej, wieża artyleryjska z pancernej baterii fortu Optyń w Pikulicach. Znalezisko to posiada sporą wartość historyczną. Jest drugim tego typu zachowanym obiektem z licznego zestawu artylerii fortecznej przemyskiej twierdzy. Odnaleziona w rejonie fortu Optyń wieża jest w doskonałym stanie.
Kilka miesięcy temu pracownicy Ministerstwa Spraw Wewnętrznych i Administracji opracowali listę ras psów, które uznali za szczególnie niebezpieczne. Wykaz obejmował 33 rasy psów wymagających rejestracji i szkolenia. 20 lipca ubiegłego roku zredukowano liczbę groźnych czworonogów do 11. Mimo protestów kynologów sankcje, jakim podlegać mają właściciele tych psów zaczną obowiązywać od jutra.
- Na różnych etach swojego życia parałem się różnymi zajęciami, ale w zasadzie robiłem to samo - działałem na niekorzyść imperium sowieckiego i na rzecz niepodległości państwa polskiego. Nazywam się Sikorski i nie widzę sprzeczności między tym, co robiłem, jako dziennikarz, w Afganistanie, a tym, czym zajmuję się teraz, jako urzędnik państwowy - powiedział wczoraj w Rzeszowie wiceminister spraw zagranicznych, Radosław Sikorski.
Wraz z nastaniem zimy problemem stają się zaśnieżone i śliskie chodniki. Kiedy pod nogami mamy lodowisko, nie trudno o upadek. Jego wynikiem może być złamana noga lub ręka, bądź jeszcze poważniejszy uraz. Kto powinien troszczyć się o stan chodników w mieście? Do kogo należy odgarnianie śniegu i posypywanie płytek piaskiem lub żużlem? - Do właścicieli nieruchomości należy obowiązek zapewnienia czystości i porządku na ich terenie.
Dyrektor łańcuckiego ZOZ-u wydał decyzję, na mocy której pacjenci Przychodni Rejonowej i Szpitala Rejonowego nie mogą parkować przy tych placówkach swoich aut. Ludzie klną na czym świat stoi i zostawiają samochody na ulicy, blokując połowę jezdni. - Kiedyś zaparkowałem swojego peugeota na parkingu przy przychodni i skończyło się na tym, że pracownicy kazali mi natychmiast z niego wyjechać. Myślałem, że mnie krew zaleje, bo połowa parkingu była pusta - powiedział pacjent z Łańcuta, proszący o anonimowość.
- W poniedziałek poszłam do lekarza ogólnego, który skierował mnie do chirurga. Ten po dokładnych oględzinach szczegółowo opisał odniesione obrażenia ciała - kontynuuje. Mając w ręku szczegółową obdukcję lekarską oraz zdjęcia doznanych obrażeń Alina F. złożyła 19 bm. w Prokuraturze Rejonowej w Brzozowie pisemne zawiadomienie o przestępstwie stwierdzając, że została bezpodstawnie zatrzymana przez policję i że policjanci użyli wobec niej siły.
Wszyscy handlujący na przemyskim bazarze, zarówno legalnie, jak i nielegalnie, zdążyli już przyzwyczaić się do coraz częstszych kontroli. A jest ich w ciągu roku kilkadziesiąt. Raz wpadają pracownicy Urzędu Skarbowego, innym razem kontrolerzy z Wydziału Kontroli Legalności Zatrudnienia w asyście funkcjonariuszy Straży Granicznej. Termin "nalotów" otoczony jest tajemnicą, jednak za każdym razem "bazarowcom" ktoś daje "cynk".
Po informacji na temat kłopotów finansowych pracowników kolumn sanitarnych na Podkarpaciu, jaką zamieściliśmy we wczorajszym wydaniu Super Nowości, zatelefonował do nas pan Jerzy Bryła, właściciel krośnieńskiej firmy Ogłoszenia i Reklamy "Podkarpacie", który powiedział: - Osobiście deklaruję się przekazać pięćset złotych dla kolumny sanitarnej i w związku z tym proszę zainteresowanych o podanie numeru konta.
Nawiedzony dom w Rajsach znają wszyscy, zarówno mieszkańcy Miejsca Piastowego, jak i krośnianie. Pokazują go swoim gościom. Jest atrakcją turystyczną regionu. Niedawno dom ten pokazano nawet w telewizji TVN w programie "Nie do Wiary", w którym rozmaici uczeni próbują rozwikłać tajemnicę zjawisk paranormalnych. "Super Nowości" również postanowiły zbadać zagadkę nawiedzonego domu i wysłały do Miejsca Piastowego swoją własną agentkę z "Archwium X".
Do tajemniczego włamania doszło wczoraj w nocy w okolicach rzeszowskiego dworca kolejowego. Nieznani jeszcze rabusie włamali się do schroniska sekcji drogowej PKP, kompletnie demolując pomieszczenia i kradnąc trochę sprzętu. Włamanie odkryli o godzinie 6.30 dwaj pracownicy kolei. Przestępcy dostali się do nie zabezpieczonego budynku po wybiciu szyby. Gdy na miejscu zjawili się policjanci z komisariatu kolejowego policji, schronisko znajdowało się w opłakanym stanie.
W ostatnich dniach pracujący w Medyce pogranicznicy odnotowują dwie pory wzmożonego ruchu na przejściu granicznym. Około godziny dziesiątej rano ustawia się pokaźna kolejka podróżnych wjeżdżających do Polski. Wieczorem, w godzinach od osiemnastej do dwudziestej, sznur oczekujących tworzą ci, którzy chcą opuścić nasz kraj. Przemyscy celnicy twierdzą, że każde ze znajdujących się w naszym regionie przejść granicznych ma swoją specyfikę. Najspokojniejszym jest Korczowa.
- Te ściany należy umyć porządnie szarym mydłem i pobiałkować - powiedział likwidator oddziału PZU w Kolbuszowej Janowi Augustynowi z Widełki, któremu prawie dwa tygodnie temu spłonął dom. Stwierdził również, że większość materiału budowlanego, który pozostał na pogorzelisku, jest do odzyskania. Innego zdania byli strażacy, biorący udział w akcji gaśniczej.
Komisja Dyscyplinarna II Instancji przy Ministrze Spraw Wewnętrznych i Administracji uchyliła orzeczenie wydane przez komisję działającą w Urzędzie Wojewódzkim w Przemyślu. Dotyczyło ono wysokiej rangą urzędniczki przemyskiego UW i uznawało ją winną braku nadzoru przy wydawaniu wiz pobytowych dla cudzoziemców. Wcześniej z podejrzeń oczyściła ją również Prokuratura Rejonowa w Przemyślu, ponieważ w czynnościach wykonywanych przez urzędniczkę nie dopatrzyła się przestępstwa.
Do końca tego roku zostaną uregulowane przepisy bhp dotyczące pracy przy komputerze. Pracodawcy będą musieli zadbać m.in. o właściwą jakość komputerowych ekranów, odpowiednie siedziska. Nowa ustawa zobowiąże szefów do zakupu okularów korekcyjnych dla pracowników, którzy potrzebują ich podczas wykonywania swoich zajęć.
Według Janusza Korbela, szefa Pracowni, najbardziej zagrożone niszczącą działalnością człowieka są obszary górskie, gdzie coraz silniej zaczyna funkcjonować lobby narciarskie. - Oni wszędzie starają się wyrwać kawałki dzikiej przyrody i zamienić na nartostrady i wyciągi. Na coś, co nie jest nam konieczne do życia, a służy jedynie rozrywce.
