Tak zaczyna się "Supersamiec".
Istotnie: tego rodzaju aforyzmu czy towarzyskiej butady (jak mówią Francuzi) nie można traktować poważnie, takim aforyzmem inicjuje się w dobrym towarzystwie ogólną rozmowę salonową (to znaczy - o niczym) i tak właśnie postąpił pan Marcueil, bohater powieści Alfreda Jarry, arystokrata, świetnie wychowany, elegancki i bogaty gospodarz wytwornego przyjęcia w salonach swego rodowego zamku pod Paryżem.
"W poszukiwaniu straconego czasu".
Jego zdaniem scena, którą opisał, dowodzi, że to, co tak często niesłusznie (powiada) nazywa się homoseksualizmem, jest jedynie przejawem powszechnego w naturze, choć trzeba przyznać dość tajemniczego, prawa przyciągania seksualnego: owad nieomylnie trafia do pragnącej zapylenia rośliny. Podobnie z homoseksualistami. Chociaż... mają oni szczególne obyczaje i szczególną psychologię.
Głupi gówniarz, mogłem przecież zadać sobie to pytanie. Nie zdążyłem.
Poszedłem do powstania, które ostatecznie zniweczyło resztki mego dawnego świata. Sklecony po pewnym czasie na nowo, odmieniony wszakże i obcy, świat ten objawił mi swoją przyrodniczą, niewzruszoną obojętność. Wówczas po raz drugi spróbowałem dotrzeć w głąb tego, co nazywam "stanem subiektywności", aby odkryć tam i nazwać swój nowy stosunek do świata. Cóż odkryłem?
Ale jest to sztuka niema. Niepotrzebne jej słowa. Tymczasem one przecież, właściwie potraktowane, najpewniej poprowadzą prozę w stronę poezji. Właściwie potraktowane, to znaczy jak? Ano, jak tajemnica, jak sekret, jak tajny alembik, ukryty głęboko w skorupie słów, bo to on przecież, jeśli umieć go odkryć i użyć, dokonuje owej przemiany rzeczowego opisu w magiczne zaklęcie, w modlitwę. Taka jest czasem droga do poezji, do liryki, do wyrażania Niewyrażalnego.
Tak w obu erotycznych powieściach, mimochodem i półgębkiem, jednak stawia się znak zapytania nad humanizmem, który... czy jakoś rozwiązuje zawiłe kwestie, ujawniane przez nowoczesną autoświadomość erotyczną? I czy w ogóle stawiał je kiedykolwiek przed sobą? No, tak, może dawniej, w epoce klasycznej, w epoce ideału wielkiej miłości, może buntowniczy, Molierowski Don Juan...
Zazdrość natomiast, jako tak istotny moment i tak silny motyw zabiegów erotycznych, że unicestwiający erotykę, występuje także w zdumiewającym wyznaniu Don Juana, kiedy uprzedza Sganarela o zamiarze porwania cudzej narzeczonej (akt 1, scena 2): moja miłość - powiada - zaczęła się od zazdrości, widziałem, jak się kochają, i nie mogłem znieść tego widoku, pojąłem, że największą rozkosz sprawi mi zerwanie ich miłości, zniszczenie ich miłosnej wspólnoty, bo ona mnie obraża!
W swoich analizach miłości jako fenomenu kultury Foucault zastępuje jednak słowo "miłość" terminem "seksualność". Jest to termin spopularyzowany już wcześniej w katolickich kręgach intelektualnych Francji na oznaczenie głębokich, a różnorakich skutków kulturowych odwiecznego podziału ludzi wedle płci. Termin dla naszych rozważań wygodny, bo pozwalający lepiej zrozumieć fenomen Don Juana jako fenomen kultury, a nie tylko psychologii czy ideologii.
