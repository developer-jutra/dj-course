O przebudowie ul. Chopina mówi się od około 20 lat. W przyszłości ma być ona integralną częścią planowanej obwodnicy miejskiej - ul. Aglomeracyjnej. O realizacji obu inwestycji postanowiła w ub. roku Rada Miejska decydując się na emisję obligacji komunalnych. Obecna koncepcja jest kolejną w całym zestawie pomysłów. Pierwsza pochodzi z 1981 r. Zmodyfikowano ją sześć lat później.
