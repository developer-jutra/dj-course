Głównym postulatem związkowców było żądanie zwolnienia pani wiceprezes. Zarzucali jej naruszenie praw pracowniczych i niekompetencje. Odmiennie pracę wiceprezes oceniał Zarząd Miasta, wstrzymując się z jej odwołaniem. Konflikt zaostrzył się w ciągu ostatnich dni. Gdyby Celina Szulc pozostała na stanowisku, związkowcy zamierzali ogłosić wczoraj strajk okupacyjny w łomżyńskich wodociągach.
