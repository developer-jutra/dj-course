Słońce świeci prosto we mnie. Oślepia. Z trudem dostrzegam siedzących pod oknem Stefana i Wiktora. Słyszę tylko, jak szepczą. Naradzają się.
Już drugi dzień próbują pocieszyć Ewę. Bezskutecznie.
A ona stoi tuż przy mnie. W skupieniu odlicza tabletki i przesypuje do małych, papierowych torebeczek. Porusza się jak w transie. Teraz poprawia kołnierzyk czarnej sukienki.
Na odgłos kroków Stefan wyłącza radio. Dobiega mnie głos Ewy. Przyszła przypomnieć o obiedzie i uprzedzić, że wróci później ze zbiórki.
- Kochanie, mogłabyś później przejrzeć aspirynę? - Stefan z uznaniem przygląda się jej nowemu mundurkowi. Czarno-białej chuście, czarnym getrom, opasce z czerwonym krzyżem. - Przeterminowaną wyrzuć, bo...
- Wydziela kwas salicylowy. Wiem.
- Skąd ta pewność?
- Stąd - Gabriela potrząsa gazetą. - O, niech pan łaskawie spojrzy. Tu, na ten nekrolog. To niepodważalny dowód. Niepodważalny...
Haberda patrzy na Gabrielę bez sympatii. Przenosi obojętne spojrzenie na stronę z nekrologami, którą Gabriela przygważdża do stołu kościstym palcem.
Po co? Oczekuje pochwały? Podziękowania? Ţe przyszła... Ţe nie zapomniała... Nie wiem, czego ode mnie chce. A może boi się, że ją wydam? Opowiem, jak było. Jak kłamała. Jak kłamała o Zofii. Podchodzi coraz bliżej. Wyciąga ręce.
- Zostaw mnie! - krzyczę. Nie słucha. Widzę jej oczy. Blisko. Tak blisko, że nie wiem już, gdzie jest między nami granica.
