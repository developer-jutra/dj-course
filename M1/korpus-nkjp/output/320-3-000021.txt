Z planów Seton-Watsona nie zostało zrealizowane praktycznie nic. Wszystkie wymienione ziemie, z wyjątkiem Krainy, Karyntii i Styrii, przejęli pod swoje zwierzchnictwo Włosi. Na pozostałych obszarach kontrolę zaczęły sprawować słoweńskie i chorwackie oddziały narodowe. O przestrzeganiu na nich praw obywatelskich nie było mowy z powodu rozpoczętych walk. Co ważniejsze jednak, Seton-Watson nie przedstawił projektu granicy, jaka powinna oddzielać Austrię od okupowanych terenów zamieszkałych przez Słowian Południowych.
