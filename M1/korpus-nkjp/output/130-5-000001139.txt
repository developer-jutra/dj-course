W Polsce trwa nowenna wynagradzająca grzechy nasze i całego Narodu polskiego Najświętszemu Sercu Pana Jezusa i Niepokalanemu Sercu Maryi. Polega ona na całodobowej adoracji Najświętszego Sakramentu, kolejno w różnych parafiach naszej Ojczyzny. Będzie ona trwać nieprzerwanie, aż do tegorocznej uroczystości Chrystusa Króla (22 listopada). Intencją modlitwy jest Intronizacja Chrystusa Króla w Polsce.
