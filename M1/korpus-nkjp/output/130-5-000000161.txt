Sprawą zajęła się już prokuratura w Gryficach. W trakcie kontroli zasadności wystawiania recept refundowanych przez Zachodniopomorską Regionalną Kasę Chorych okazało się, że dwaj lekarze z Trzebiatowa wystawili recepty pacjentom nie leczącym się hormonalnie. W kilkudziesięciu innych przypadkach recepty były wystawiane, ale w przychodni nie ma żadnej dokumentacji potwierdzającej ich wypisanie.
