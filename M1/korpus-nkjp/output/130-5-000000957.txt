Roślinę przypominającą konopie indyjskie zauważył wczoraj przed budynkiem Wojewódzkiej Stacji Sanitarno-Epidemiologicznej w Olsztynie jeden z przechodniów. Półmetrowy krzaczek rósł w otoczeniu roślin ozdobnych na jednym z kwietników przed wejściem. Po naszym telefonie na miejscu pojawiła się policja, by ocenić, czy jest to krzew znajdujący się na liście zakazanych używek halucynogennych.
