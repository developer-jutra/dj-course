2. Gdy po raz pierwszy przestąpiłam próg, a raczej bramę naszego uniwersytetu, zaintrygowały mnie surowe budynki z czerwonej cegły. Jednak gdy weszłam na drugie piętro, a potem do jednej z wielu okropnych, zimnych i nieprzytulnych sal, mój entuzjazm opadł na myśl, że spędzę tu prawdopodobnie pięć najbliższych lat.
Kilka osób spytało mnie, czy jestem dzięki feminizmowi szczęśliwsza. Nie wiem. To chyba nie jest kwestia szczęścia (?). Tak mi się przynajmniej wydaje. Raczej bezpieczeństwa wynikającego z uświadamiania sobie pewnych spraw. I może mniejszej niepewności.
Pomijam też niby żartobliwe pytania w rodzaju: czy w ramach swojej nienawiści do wszystkich mężczyzn świata miałabym ochotę któregoś wykastrować – bo są po prostu żenujące.
Opowieść uczestniczy także w pochodzie performatywów, stwarza wzory i poglądy. O tym pamiętają pisarki – na przykład o roli, jaką może odegrać saga oparta na innej więzi z przeszłością niż ta budowana w militarno-łowieckich historiach mężczyzn. Saga, która daje świadectwo pożądaniu życia, nie zaś podążaniu ku śmierci.
Praktyka akademicka proponuje formalizm zamiast przeżywania tekstu świata. Bez względu na przyjętą opcję metodologiczną utrzymuje więc, iż tekst, “tekst” w szerokim sensie, posiada pewną poprawną interpretację, a wszelka uczuciowość, której nie da się opisać jako metafizycznej wzniosłości, epifanii, transgresji – kategorii przyjętych do słownika naukowego humanistyki – dyskwalifikuje czytelnika jako eksperta. My zaś, na uniwersytecie, kształcimy eksperta-encyklopedystę.
Zaleski, jako jeden z nielicznych, nie daje wiary rzekomej “warsztatowej nieporadności” Kane. Przyznam, że zastanawiał mnie ten komentarz, wypowiadany przez wielu, w odniesieniu do autorki, która pisania uczyła się na uniwersytecie i w końcu podbiła światowe sceny. Czyżby wina tłumaczeń? Zapewne mogłaby się udoskonalić, nabrałaby umiejętności selekcji, gdyby pisała dłużej, lecz może jednocześnie traciłaby siłę?
Tu zapala się lampka Pomysłowego Dobromira – bohatera moich dobranocek, za którym coraz bardziej tęsknię, znudzona dostępnymi wszędzie półfabrykatami konsumpcyjnego szczęścia (on umiał zrobić coś z niczego, jak Adam Słodowy). Oczywiście. “Sexu”. Przyjaciółka, Barbara Limanowska, wie, co mówi, należy do matek-założycielek polskiego ruchu feministycznego, a matek należy słuchać (o czym pouczają feministki). Genialności tej tezy dowieść można, analizując kilka przesłanek.
