Ewa Winnicka: - Dlaczego nawet w dobrej rodzinie dziecko potrafi tak wyprowadzić nas z równowagi. Rzuca się na podłogę w hipermarkecie, bo nie dostało kolejnej zabawki. Matka wychodzi z siebie: krzyczy, czasem szarpnie.
Teresa Jadczak-Szumiło: - Może najpierw zastanówmy się, dlaczego dziecko rzuca się na podłogę? To zachowanie zastępcze. Ono doświadczyło sytuacji, że mówienie wprost nie działa, że trzeba zrobić aurę wokół prośby.
- Po co drzew cięcie, gięcie?
- Stara ogrodnicza prawda mówi, że każdemu drzewu i krzewowi przycięcie zrobi dobrze. Chodzi o usunięcie zbędnych pędów, które niepotrzebnie zagęszczają koronę, o pobudzenie wzrostu pędów nowych - obficiej kwitnących i wyprofilowanie roślin tak, by były - zwyczajnie - ładniejsze.
Zwycięstwu przeszkodziła Afrodyta, która otuliła Parysa obłokiem i wyniosła z pojedynku. Grecy i Trojanie musieli walczyć aż do tragicznego końca grodu króla Priama, odbywając także szereg pojedynków, jak choćby Hektora z Ajaksem i Patroklesem czy najsławniejsze starcie Achillesa z Hektorem.
K.P.: "Pomidory", oczywiście. "Kutno", wspaniałe. Ostatnio Grzegorz Turnau zrobił "Kutno" w takiej aranżacji, jakby na nowo oszlifował diament. Akurat teraz za najpiękniejszy utwór naszych ojców (w dużym stopniu zależy to od aktualnego nastroju) uważam "Dla ciebie jestem sobą". Chyba trafia mnie w jakieś czułe miejsce - jest w nim tyle finezji, ciepła, prawdy.
Kinezjologia robiła się popularna. W 2002 r. warszawski oddział Polskiego Towarzystwa Dysleksji zorganizował specjalną konferencję na jej temat. PSK starało się w ówczesnym MENiS o wpisanie kinezjologa do rejestru zawodów. Ostatecznie nic z tego nie wyszło, ale ministerstwo w specjalnym piśmie przekazanym stowarzyszeniu rekomendowało metodę do szkół, przedszkoli i poradni pedagogicznych oraz wspierało tworzenie specjalizacji kinezjologicznej na uczelniach.
Reprezentację układa się zatem nie tyle wedle jakości gry na boisku europejskim, co wedle kryteriów, które obowiązują w grze na boisku krajowym. W tym sensie, poza paroma gwiazdami, wysyłamy nie tyle reprezentację narodową, co reprezentację krajowej ligi razem z jej działaczami i układami.
Roman Giertych, wówczas wicepremier i minister edukacji, przyjechał 3 listopada 2006 r. do Gdańska, by w tym właśnie gimnazjum ogłosić swój program "Zero tolerancji". Potem odwiedził kiełpiński cmentarz. Było ciemno, płonęły znicze. Fotoreporterzy utrwalili polityka w pozie modlitwy lub zadumy nad grobem dziewczynki.
I tak np. wieczory promocyjne w stołecznym Klubie Księgarza mają mierne powodzenie. Można tam bowiem wpaść na kieliszek wina i drobne przekąski. Na Rynku Starego Miasta bywają więc najczęściej prawdziwi miłośnicy literatury. Promocje książek kulinarnych cieszą się już lepszą renomą, bo zwykle bufet jest tam obfitszy, można trafić na lepsze wina, niezłe sery, a czasem nawet na dobre danie gorące.
Drugą kontrowersyjną decyzją, też polityczną, był nakaz gromadzenia przez spółkę o wiele większych zapasów. Orlen musiał to zrobić, gdy ceny ropy były rekordowo wysokie. A dziś warte są one połowę wydanej wówczas sumy. Decyzja dotyczyła wszystkich działających na polskim rynku firm i uderzyła po kieszeni także jego największych konkurentów. Straty w końcu roku poniósł także Lotos (6 na liście) oraz BP (12).
- Czy firmy chętnie się godzą na podział budżetu? Jest to przecież szansa panowania nad kampanią.
- Często jest zupełnie inaczej. Są reklamodawcy, którzy pragną wydać pieniądze przeznaczone na kampanię, oszczędzić sobie fatygi, nie zastanawiać się nad jej dalszymi losami. Tak jest łatwiej.
- Z tego punktu widzenia kryzys może być pożytecznym ograniczeniem.
G.W.: Ale może mógłby w tym czasie robić sensowniejsze rzeczy?
K.P.: Co jest sensowniejszego od poświęcania czasu własnemu synowi?
G.W.: Był kochany na wszystkie rany, ale i bez ran. Zawsze stawał po mojej stronie. Do dziś jednak pamiętam, że kiedyś, gdy zachowałem się niewłaściwie przy stole, powiedział mi, żebym wstał i wyszedł.
Dlatego część historyków fińskich kwestionuje badania Silvennoinena, zarzucając mu pogoń za sensacją. Wielu uważa, że w ręce Niemców wydawano głównie radzieckich komisarzy politycznych, nie wiedząc, że mogą wśród nich być także osoby pochodzenia żydowskiego. Przywołuje się także fakt, że Finlandia nie zgodziła się na deportację Finów, którzy mieli korzenie żydowskie.
- Grałeś z Lesterem Bowie, Tymańskim, Stańką, Preisnerem, Makowiczem - to byli twoi mistrzowie?
- Na pewno tak. Od każdego się czegoś nauczyłem. Tymon, w czasach zespołu Miłość, był głową naszego stada. Przez niego poznałem Lestera Bowie, który był potężnym gościem. Dużo od nas starszy, miał więcej doświadczenia, ogromną charyzmę i dystans do siebie.
Najbardziej mieszkania staniały w Krakowie (według raportu szybko.pl i Expandera ceny ofertowe spadły od 2007 r. o 15,5 proc.). - Klienci zainteresowani są głównie lokalami nowymi, dlatego właściciele mieszkań z drugiej ręki muszą proponować atrakcyjne ceny - tłumaczy Małgorzata Pajor.
Dlaczego posunąłem się do epitetu "głupie"? Dwa razy w swojej wcześniejszej historii wielkie banki niemieckie próbowały wejść na rynek drobnego kredytu i dwa razy się wycofały, bo nie sprostały konkurencji, a co istotniejsze - okazywało się to mało zyskowne. Obsługa operacji na kontach z drobnymi oszczędnościami, jakie się gromadzą w kasach oszczędności, jest dla wielkiego banku nieopłacalna (w Polsce prowadzenie konta kosztuje dziś klienta więcej niż na Zachodzie).
- Jak DNA oddziałuje na cechy osobowości człowieka?
- Średni udział czynników genetycznych w osobowości ocenia się na 40 proc. Jednak niektóre cechy znacznie bardziej zależą od genów - np. coś takiego jak skłonność do ryzyka, którą psychologowie nazywają poszukiwaniem doznań. Ono w 65 proc. jest uwarunkowane genetycznie.
- A co z poglądami politycznymi, skoro wielu psychologów wiąże je jakoś z cechami osobowości?
Z pracy magisterskiej Karoliny Kopańskiej wynika, że utrzymują w tajemnicy nosicielstwo wirusa. Boją się, iż jeśli choroba się wyda, stracą przyjaciół, zostaną napiętnowane. Zżymają się, kiedy nauczyciele mówią na lekcji, że np. człowieka zarażonego można poznać po marszczącej się skórze. Co jakiś czas muszę jeździć na badania kontrolne. Wymyślają wtedy różne powody nieobecności na lekcjach, byle klasa nie poznała tego prawdziwego.
To nie tylko przypadłość Papeete, stolicy i największego miasta (25 tys. mieszkańców) Polinezji Francuskiej, gdzie otyli stanowią większość spotkanych na ulicy. Podobnie (choć trochę lepiej) jest na odległych wyspach polinezyjskich archipelagów, gdzie nie ma wprawdzie supermarketów, ale zawsze są sklepy i chińskie restauracje z szybkim, tłustym jedzeniem, są bagietki i piwo Hinano. Dużo, bardzo dużo piwa. Ostatni król Polinezji, Pomare V, zmarł z powodu alkoholizmu.
Wkrótce okazało się, że ma szansę na awans. Jego bateria potrzebowała nowych podoficerów, a wyróżniający się młody człowiek świetnie się do tego nadawał. Na początku 1912 r. został skierowany na dwumiesięczny kurs przygotowawczy, a w kwietniu, po jego ukończeniu, awansowany na stopień bombardiera. Właściwy kurs podoficerski ukończył w listopadzie 1912 r. W kwietniu 1913 r. awansował do stopnia ogniomistrza drugiej klasy (mładszij foyerwerker), z dodatkową specjalnością zwiadowcy.
