- No, będzie na dzisiaj.
- A co z nim? - spytał ostrożnie pułkownik. Wódz zacisnął sine wargi.
- Odmarsz! Kuśtykając ruszyli wolno pod górę, w stronę prześwitującego między drzewami kościoła. Kiedy stanęli pod cmentarzem, Kękuś odwrócił się ku dolinie, gdzie w zielonym pierzu olszyn toczyła się Jaskula, i powiedział:
- No, to załatwione. Rysio spojrzał nań uważnie.
- Ja wiem, gdzie jest Polek.
- Ooo, jaki klawy. Ja nawet tego nie wiem.
- A ja widziałem.
- Nie zawracaj głowy, bo jak dam po szniuku...
- Podglądałem jego wczoraj wieczorem. Kajaki zatrzymał się i spytał odrobinę łagodniej:
- Pobożysz się?
- Jak Boga kocham.
- Ale ty w Boga nie wierzysz.
- Wierzę. Bardzo mocno wierzę.
- Jakoś teraz głupio - rzekł po chwili porucznik Szczypa.
- Przestało mnie to bawić. Milczeli nie wiedząc, co dalej czynić. Polek zdecydował się oprzeć plecami o ścianę. Wyczuł ze zdziwieniem, że cała klatka odsunęła się od muru, tworząc szparę na szerokość dłoni. Ostrożnie zaparł się nogami o podłogę swego drewnianego więzienia i jak bochen chleba z worka jął się wysuwać z kleci.
Dziewczyna szła jednak uparcie w pewnej odległości za wozem. Zebrała dłonią mokrą bluzkę na piersiach, pochyliła głowę, ociekający wodą kosmyk włosów łaskotał jej długie czarne rzęsy.
Kiedy mijali ostatnie domy, Kajaki zbliżył się do wozu i położył łokieć na drabince. Spotkali się wzrokiem z Polkiem. Krywko patrzył jakoś przejmująco, jakby chciał powiedzieć, jakby się chciał poskarżyć.
- Polek, co tam widziałeś? - szepnął Kajaki.
- Z ust mi wyjął dobrodziej, jak Boga kocham - rzekł naraz głośno pan Skierś. Uczyniło się raptem cicho. Wszystkie spojrzenia pobiegły w to miejsce, gdzie chwiał się niezbyt rytmicznie nieszczęśliwy szewc. Ksiądz Karszun zgubił wątek. Przełknął ślinę, patrząc trochę bezmyślnie na intruza. Jednak zapanował nad kłopotliwą sytuacją i jął kontynuować jak gdyby nigdy nic:
Wieczorny mrok gęstniał coraz bardziej w drobnym i dokuczliwym deszczu. Stali obaj pośrodku drogi, przemoczeni doszczętnie, nieczuli już na wilgoć.
- Powiedz pierwszy, to i ja powiem - zaproponował ustępliwie Kajaki.
- Nie, ty pierwszy.
- A guza! Oszukasz mnie.
- No zobaczysz.
- Pobożysz się?
- Jak Boga kocham. Kajaki wycisnął wodę z włosów, przetarł twarz i rzekł bardzo uroczyście:
- Klawo - pochwalił Bocian. - Sosny prawidłowe, od razu poznałem.
- No nie - bronił się fałszywie Polek - trochę się tam u góry rozmazało.
- To te sosny za torami?
Polek zawahał się, lecz próżność jednak zwyciężyła.
- Tak. Te. Trochę może wyższe zrobiłem.
- A po co to malowałeś?
- Tak sobie.
- Co on tam z tobą robił? - spytała wreszcie Babka, nie mogąc poskromić ciekawości. Polek milczał. Głowa jego chwiała się bezwładnie na ramieniu Dziadzi. Twarz miał tak przejrzystą, że, zdawałoby się, widać w niej było każde ścięgno, każde naczynie krwionośne, każdą najdrobniejszą żyłkę.
- Słyszysz? Lecz spojrzawszy na Polka umilkła.
