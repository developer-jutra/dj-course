- Ale częściej głupi - powiedział smutno.
- Chciałam ci pokazać coś dziwnego w lesie. Mama mówi, że to jest środek Prawieku, a ty nie chcesz iść.
- Dobra, to chodźmy.
W lesie nie było słychać wiatru, za to zrobiło się parno. Izydor widział na karku Ruty maleńkie kropelki potu.
- Odpocznijmy - odezwał się z tyłu. - Połóżmy się tu i odpocznijmy.
Pewnego razu, gdy Izydor przyszedł na pocztę z plikiem listów, urzędniczka w błyszczącym fartuchu przysunęła nagle twarz do okienka i powiedziała:
- Naczelnik jest bardzo z ciebie zadowolony. Mówił, że jesteś naszym najlepszym klientem. Izydor znieruchomiał z kopiowym ołówkiem nad blankietem reklamacyjnym.
Rzadki sosnowy las był połamany i dymił. W ziemi ziały ogromne dziury. Wczoraj musiał przejść tędy koniec świata. W wysokiej trawie leżały setki stygnących ludzkich ciał. Krew parowała czerwono w szare niebo, aż zaczęło zabarwiać się karminowo na wschodzie.
Topielec zobaczył jakiś ruch w tej martwocie. Słońce wyrwało się z pęt horyzontu i zaczęło uwalniać dusze z martwych ciał żołnierzy.
- Weź wiadra i chodź ze mną nad rzekę.
- Co powie twój mąż?
- Jest w pałacu.
- Co powiedzą robotnicy?
- Pomagasz mi.
Eli chwycił wiadra i ruszył za nią kamienistą dróżką.
- Zmężniałeś - powiedziała Genowefa, nie odwracając się.
- Czy ty myślisz o mnie, kiedy się nie widzimy?
- Myślę wtedy, gdy ty o mnie myślisz. Codziennie. Śnisz mi się.
Lewe, Góra, Prawe, Dół.
A także:
Oko, Ucho, Nos, Usta.
Wiele takich poczwórności znalazł w Biblii. Jedne z nich wydawały się bardziej pierwotne, starsze, i te rodziły inne. Miał wrażenie, że pod jego okiem czwórki rozmnażają się i powielają w nieskończoność. Zaczął w końcu podejrzewać, że sama nieskończoność też musi być poczwórna, jak imię Boga:
