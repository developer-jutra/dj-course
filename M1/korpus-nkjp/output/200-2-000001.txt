I tak jak badacz po wielu żmudnych próbach doznawszy olśnienia znajduje klucz do zagadki, tak też i ja znalazłem.
Piękny, zaczerpnięty z wielkiej muzyki, sygnał wspaniały.
0, nie Etiuda rewolucyjna, za trudne do wykonania.
Natomiast pierwsze takty VII Symfonii Beethovena...
To dopiero coś.
Pam, pam, pam... paaam...
I z drżeniem serca zadzwoniłem!
A łysy?
0, demoniczny łysy, za którym stały nieznane Siły, skierował na Chińczyka swoje pałające spojrzenie...
Ich oczy się zetknęły.
I wyglądało, jakby dwa diabły spozierały na siebie, biały i żółty, żółty i biały.
Aj, czyżby się porozumieli?!
Każdy uśmiechnął się półębkiem.
Lecz nikt nie kwapił się zagadać do syna Państwa Środka.
Żałosna taktyka!
Na przeczekanie...
Nic mądrzejszego ten naród nie potrafi wymyślić.
I jak długo będę tak tkwił z głową zżeraną gorączką?
Ze struchlałym sercem?
Papieros sparzył mi palce, rzuciłem go w śnieg.
Wiem, co zrobię.
Nie będę kluczył, umykał, próbował się prześliznąć.
Pójdę prosto przed siebie.
Śmiało, z podniesionym czołem.
I tak zrobiłem.
A kiedy mijałem czujkę, kobiecie wyrwało się głośne westchnienie: "No, nareszcie..."
Pokrzepiła mnie tym na duchu.
Ileż to razy udało mi się uniknąć zguby?
