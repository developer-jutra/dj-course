Nie obeschła jeszcze farba drukarska po opisach tragicznych wydarzeń na"Krzywoustym", gdy na czołówki światowych gazet weszła nowa, z tego samego regionu pochodząca sensacja. Duński armator Svea Chartering ze Svedenborgu nie wyciągnął niestety wniosków z dramatu Bolesława Krzywoustego — donosiła Polska Agencja Prasowa. — Los polskiego drobnicowca podzieliła niemal w identycznych okolicznościach mała jednostka z Danii m]s Svea Atlantic. Scenariusz stał się udziałem Polaków płynących Morzem Czerwonym. Wczoraj bowiem 12 lutego około godziny 5.00 rano ośmioosobowa załoga Svea Atlantic nadała rozpaczliwy komunikat o zaatakowaniu statku przez niezidentykowaną łódź motorową, pełną uzbrojonych mężczyzn.
Porywają więc — jak choćby wynika z darłowskiego przykładu — motorowe łodzie i jachty, zmuszają do zmiany kursu płynące po morzu wodoloty i statki spacerowe, uprowadzają rybackie kutry i trawlery, a nawet okręty marynarki wojennej. Pierwszym chyba po wojnie i nie budzącym wątpliwości przykładem uciekinierskiego terroryzmu pod biało—czerwoną banderą był bunt marynarzy i uprowadzenie do Szwecji okrętu hydrograficznego marynarki wojennej Żuraw.
Pierwsza wiadomość o uwolnieniu załogi "Krzywoustego" dotarła do Warszawy i Gdyni 15 stycznia: "Marynarze od miejsca zatrzymania podróżują w stronę Port Sudanu przez bezdroża Afryki i pozbawione dróg góry — donosiła Polska Agencja Prasowa — poruszając się głównie na wielbłądach, osłach i na własnych nogach. Jest to kilkaset kilometrów. Ponadto z uwagi na toczące się w tym rejonie walki, załoga "Krzywoustego" może poruszać się tylko nocą". Wiadomość ta okazała się, niestety, przedwczesna. Radość rodzin porwanych znów ustąpiła niepokojowi i pesymizmowi. Na szczęście, rodziny nie wiedziały o jeszcze większym niebezpieczeństwie, które zawisło nad ich bliskimi. — W dniu 17 stycznia zimny pot oblał moje rozgrzane temperaturą rozmów i tamtejszego klimatu ciało — wspominał potem szef polskiej misji negocjacyjnej, Jerzy Vonau.
Listopadowa noc 1977 roku w Lagosie była równie czarna, jak wszystkie poprzednie w tym afrykańskim zakątku naszego globu. Wachtowy marynarz niewielkiego frachtowca duńskiego "Lindinger Ivory" o nośności tysiąc sześćset ton z oczywistym znudzeniem oglądał przecinającą czarne niebo żółto—różową łunę świetlne punkciki przybrzeżnych latarń. I trudno się temu dziwić. Ten sam widok oglądał wczoraj, przedwczoraj, przez wiele poprzednie nocy. Zdążył już przyzwyczaić się do conocnego rytmu psiej wachty, do plusku fali, leniwie uderzającej w stalowe burty, a także do stojących na kotwicach statków—sąsiadów, których światła miał w zaszęgu wzroku. Było cicho, spokojnie i sennie. Powieki same opadały na oczy..
Współczesnych piratów z Dalekiego Wschodu interesują nie tylko jednostki pływające. Napadają również na platformy wydobywające spod morskiego dna ropę naftową, co zmusza koncerny: Shell, Esso, British Oil, Exxon i inne do regularnego składania im okupu. Swoją "dolę" przekazywać im muszą również przybrzeżne rafinerie, kopalnie złota, fabryki i zakłady przetwórcze.W przeciwnym razie płoną zbiorniki paliwa, wybuchają rurociągi, zasypywane są szyby i chodniki kopalń, giną górnicy, dyrektorzy i zarządcy. Terrorem wymuszają też uległość ludności oraz władz przybrzeżnych wsi i osad.
"Na Dalekim Wschodzie — pisał wychodzący w Hongkongu tygodnik Asiaweek" — mieszkańcy boją się piratów bardziej niż rekinów, tsunami i tajfunów". I niestety, mają rację. Ani rekiny-ludojady, ani olbrzymie fale — tsunami, spowodowane wybuchami podwodnych wulkanów, ani tak groźne w tym rejonie świata tajfuny nie są w stanie poczynić takich spustoszeń, jakich dokonują morscy rabusie.
Wypływające z Varadero szybkie łodzie motorowe handlarzy narkotyków, eskortowane były do granic kubańskich wód terytorialnych przez kutry dozorowe straży granicznej. Wkrótce operacje narkotykowe tak się rozrosły, że głośno o nich mówiono w środowisku emigrantów kubańskich w Miami, dowiedziały się o nich także władze USA w Waszyngtonie. Groził międzynarodowy skandal. W tej sytuacji Fidel Castro postanowił ratować swą reputację. Kozłem ofiarnym stał się generałem Ochoa i jego najbliżsi współpracownicy.
