Większa anonimowość i jeszcze większa tajemnica otaczająca pracę ludzi walczących z przestępczością zorganizowaną - to główne postulaty obradującej wczoraj sejmowej Komisji ds. Służb Specjalnych. Posłowie zastanawiali się, jak zapewnić bezpieczeństwo ludziom walczącym z przestępczymi gangami. Posłowie zwrócili uwagę na konieczność złagodzenia przepisów, dotyczących posiadania i używania broni przez policjantów i agentów służb specjalnych.
