Zdaniem władz, ekstremiści albańscy z regionu objętego konfliktem mają powiązania z separatystami z Doliny Preszeva w południowej Serbii, gdzie dochodziło ostatnio do starć z siłami rządowymi Jugosławii, oraz otrzymują wsparcie od kosowskich Albańczyków. Wczoraj Rada Europy przestrzegła, że ostatnie napięcia w Macedonii rodzą niebezpieczeństwo wybuchu nowej wojny na Bałkanach.
