Puzon i Torba przechylili szklanki, a za chwilę ich oczy zrobiły się okrągłe i obaj jak na komendę parsknęli płynem, krztusząc się przy tym niemiłosiernie.
Pan uśmiechnął się z zadowoleniem, ale Puzon i Torba nie zauważyli tego, bo złapały ich jakieś dziwne drgawki. Na całe szczęście szybko doszli do siebie.
Kajtek doskonale wiedział, kiedy Puzon żartuje, a kiedy jest poważny.
W tym momencie był śmiertelnie poważny. Zważywszy na sytuację i miejsce, w jakim się znajdowali, to mogło oznaczać tylko jedno.
"Nie ulega wątpliwości, że Puzon zwariował - myślał gorączkowo Kajtek. - I teraz trzeba mu pomóc. Tylko jak???!!!"
