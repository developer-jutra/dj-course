Po meczu szkoleniowiec zadowolony był wyłącznie z wyniku. - W grze za dużo jest niedokładności, błędów w obronie, niecelnych podań. Widać, że czeka nas jeszcze sporo pracy. Poza tym, żeby zespół prezentował naprawdę solidny drugoligowy poziom, musi zostać wzmocniony trzema klasowymi piłkarzami - powiedział po meczu Makowiecki. - Na szczęście zawodnicy bardzo ambitnie trenują. W poniedziałek odbyli dwie ciężkie tury zajęć, przed dzisiejszym spotkaniem również nie próżnowaliśmy.
Wspominając Grześka, wicedyrektor przypomina, że w gimnazjum miał obniżony zakres wymagań. W szkole zawodowej dokumenty nie były uaktualnione, toteż był traktowany na równi z pozostałymi uczniami. - Może właśnie dlatego w tym roku powtarzał drugą klasę - zauważa wicedyrektorka. - Nie sprawiał żadnych problemów wychowawczych. Był bardzo spokojny. Wiadomość o jego zaginięciu była ogromnym zaskoczeniem zarówno dla nauczycieli, jak i kolegów.
Na razie jedyną koncepcją władz miasta, co do nowoczesnego kompleksu, jest sam pomysł jego budowy. Obok stadionu piłkarskiego na 15 tysięcy miejsc z zadaszoną całą trybuną mają być dwa boiska treningowe, hala widowiskowo-sportowa i kryta pływalnia. Była też mowa o tym, że cały kompleks ma służyć radomskim klubom.
Ośrodek Interwencji Kryzysowej od kilku miesięcy uczestniczy w akcji "Alkohol - nieletnim wstęp wzbroniony". Jednym z działań było złożenie wizyt w 11 sklepach sprzedających alkohol. Próbowano tam przy udziale osoby wyglądającej na nieletnią kupować piwo. W 10 sklepach sprzedawcy odmówili, żądając okazania dokumentów, w jednym przypadku alkohol sprzedano.
W pierwszym bloku przewidzianych jest 97 mieszkań jedno-, dwu - i trzypokojowych. Najwięcej, zgodnie z zapotrzebowaniem, będzie lokali dwupokojowych o powierzchni około 44 metrów kwadratowych.
Budynek będzie niepodpiwniczony, ale każde mieszkanie będzie miało balkon i pomieszczenie gospodarcze. Dodatkowo, aby obniżyć koszty eksploatacji, mieszkania będą w pełni opomiarowane, a budynek będzie posiadał kolektory słoneczne.
Sześć zarzutów o charakterze korupcyjnym postawiła wrocławska prokuratura zatrzymanemu we wtorek rano, byłemu II-ligowemu sędziemu piłkarskiemu Januszowi O. z Radomia.
Janusz O. przyznał się do stawianych mu zarzutów i bez poręczenia majątkowego dziś wyszedł na wolność.
Januszowi O. postawiono zarzuty przyjmowania obietnic korzyści majątkowych oraz przyjmowania korzyści majątkowych w zamian za korzystne rozstrzygnięcia meczów.
To już trzeci w ciągu ostatnich dwóch tygodni podpisany przez "Bumar" kontrakt na dostawy broni i amunicji do Iraku. W sumie wartość umów wynosi 53 mln dolarów. Można się spodziewać, że dzięki tym zamówieniom poprawi się sytuacja finansowa skarżyskiego "Mesko".
Spora część kwiatów zasadzonych w Kielcach wiosną - ginie. Ale nie usychają, ktoś wykopuje je nocami. Z Urzędu Miasta wyniesiono kiedyś muszlę klozetową i gaśnicę, a z poczty klienci kradną nawet miseczki do nawilżania znaczków i czyste blankiety. Z urzędów i różnych instytucji ginie nawet papier toaletowy.
– Ponieważ to bardzo duża kwota, oferujący sprzęt poprosił o zaliczkę w wysokości czterech tysięcy złotych – mówi Aneta Łyżwa, oficer prasowy Komendy Powiatowej Policji w Końskich. – Konecczanin wysłał pieniądze na podane konto.
Niestety, ładowarki nie otrzymał. Gdy telefon sprzedawcy nie odpowiadał, mężczyzna powiadomił policję. Prawdopodobnie padł ofiarą internetowego oszusta.
20-letni student runął z poręczy na trzecim piętrze schodów kieleckiej politechniki. Trafił do szpitala – poinformowali policjanci.
Do nieszczęścia doszło w poniedziałek około godziny 15. Z pierwszych informacji wynika, że młody człowiek chciał zjechać po poręczy i stracił równowagę.
Dziś lekarze nie zgadzali się jeszcze, aby z młodym człowiekiem rozmawiali stróże prawa.
Drugi dwumecz z łódzkimi drużynami rozegrają dziś w Skierniewicach nasi drugoligowcy. Piłkarze KSZO Ostrowiec o godzinie 11 rozpoczną sparing z Łódzkim Klubem Sportowym, a HEKO Czermno o 14.30 z Widzewem.
Przed tygodniem piłkarze KSZO pokonali Widzew 4:1, a HEKO uległo ŁKS 1:5. Dzisiejsza konfrontacja z łódzkimi zespołami, które mają pierwszoligowe aspiracje, zapowiada się niezwykle ciekawie.
Mostek na strumieniu został przez gminę odbudowany po ostatniej powodzi. Mieszkańcy oceniają, że wytrzyma najwyżej do następnej większej wody. - A ponad 84,5 tysiąca złotych z dotacji celowej na usuwanie szkód po powodzi pod koniec 2003 roku gmina musiał zwrócić jako niewykorzystane - denerwują się.
Na Podkarpaciu oficjalnie kampania żniwna zacznie się w przyszłym tygodniu. - Szybciej, bo słońce bardzo przyspieszyło dojrzewanie zbóż. Ziarno będzie gorsze, bo mniej wilgotne - mówi Ryszard Gonczowski z oddziału terenowego Agencji Rynku Rolnego w Rzeszowie. Skup wolnorynkowy zbóż zaczyna się w sierpniu. Specjaliści przewidują, że cena za tonę pszenicy nie przekroczy 380 złotych.
Akcji przyglądały się władze powiatu i gminy. - Przećwiczony epizod pozwala nam się przygotować na ewentualne prawdziwe niebezpieczeństwo. Wtedy już będzie wiadomo kto ma jakie kompetencje przy ewentualnej akcji antyterrorystycznej - powiedział brygadier Krzysztof Żywczyk, zastępca komendanta straży pożarnej w Stalowej Woli.
Jeśli gracze nie zmienią swojej decyzji, sytuacja naszego trzecioligowca stanie się jeszcze bardziej dramatyczna. Po dziesięciu rozegranych kolejkach MG MZKS ma zaledwie dwa punkty. Nie wygrał jeszcze meczu w rundzie jesiennej i plasuje się na przedostatnim miejscu w tabeli.
W najbliższą niedzielę podopieczni trenera Jerzego Rota podejmować będą na własnym boisku Klub Sportowy Paradyż.
Ratownicy z całego województwa w ramach ćwiczeń w poszukiwaniu ofiar utonięć badali dno kieleckiego zalewu. W tym celu zanurzali kamerę, taką jakiej używano między innymi do badań wraku Titanica. Na specjalnym urządzeniu na brzegu można było obserwować co kryje kielecki zalew. – Generalnie zbiornik nie jest bardzo zanieczyszczony, ale gdzieniegdzie natrafialiśmy na puszki i słoiki – mówili ratownicy.
Najpiękniejsze naszej ziemi.
Sześć pięknych dziewcząt rywalizowało w Miejsko-Gminnym Ośrodku Kultury w Małogoszczu o tytuł Miss Regionu Jędrzejowskiego i Włoszczowskiego. Zwyciężyła Monika Lasek z Małogoszcza.
Zmiana decyzji.
Leszek Kapcia, burmistrz Jędrzejowa, zmienił swoją decyzję dotyczącą odwołania Marka Bogusławskiego ze stanowiska kierownika Zakładu Podstawowej Opieki Zdrowotnej w Jędrzejowie.
Wiemy kto zrobi studium wykonalności dla budowa szlaku kolejowego Warszawa – Rzeszów przez Kolbuszową na odcinku Skarżysko-Kamienna – Sandomierz – Ocice – Rzeszów.
Jako jedyne kryterium przy wyborze oferty postawiono najniższą cenę, którą zaoferowało Centralne Biuro Projektowo-Badawcze Budownictwa Kolejowego Kolprojekt, warszawska spółka z ograniczoną odpowiedzialnością.
Jest reżyserem "Idola" i twórcą festiwalu "Trendy". O kielczaninie mówi się, że dzięki niemu na polskiej scenie muzycznej pojawiły się "młode wilki" - artyści, których kiedyś będzie się z całą pewnością nazywać gwiazdami i których miliony Polek i Polaków będą starali się naśladować.
Zakup 10 autobusów planuje Miejskie Przedsiębiorstwo Komunikacji. Szkopuł w tym, że nie ma wystarczająco dużo pieniędzy i liczy na pomoc miasta. A władze Kielc nawet nie myślą pomagać...
Z zamiarem uzupełnienia marnego i bardzo sędziwego już taboru kieleckich autobusów zarząd spółki MPK nosił się już od dłuższego czasu. Plany są duże, bo aż 10 używanych autobusów niskopodłogowych miałoby wkrótce jeździć po kieleckich ulicach.
O godzinie 13 w Urzędzie Miasta w Kielcach rozpocznie sie klojene spotkanie w sprawie prywatnych przewoźników. Weźmie w nim udział starosta kielecki, Zenon Janus.
Organizatorem spotkania jest wiceprezydent Kielc, Czesław Gruszewski.
Na ostatnim spotkaniu ustalono, że busy będą mogły zatrzymywać się w centrum Kielc na trzech dodatkowych przystankach, a przewoźnicy zadeklarowali, że pokryją 50 procent kosztów ich przygotowania.
Książka o wojennych losach Kielc mówi o wkroczeniu Niemców do Kielc we wrześniu 1939 r., funkcjonowaniu niemieckich władz administracyjnych w okresie okupacji, zagładzie ludności żydowskiej, życiu gospodarczym i społecznym, warunkach życia, szkolnictwie, kulturze oraz prześladowaniach i zbrodniach na ludności polskiej i ruchu oporu.
To obowiązkowa lektura dla każdego kto interesuje się historią miasta.
86 milionów złotych na budowę 200 kilometrów kanalizacji i 80 kilometrów wodociągów chce wytargować z unijnego Funduszu Spójności (w ramach programu „Infrastruktura i Środowisko”) województwo świętokrzyskie.
Chodzi o inwestycje w dziesięciu gminach z rejonu Gór Świętokrzyskich. Projekt prac został już przygotowany przez Związek Gmin Gór Świętokrzyskich.
Podczas uroczystego otwarcia we wtorek były obecne władze gminy Brody, poseł Krzysztof Lipiec, ksiądz Stanisław Kuśmierczyk, proboszcz miejscowej parafii, który poświęcił pomieszczenia przedszkola. Wcześniej stosowną uchwałę Rady Gminy o powołaniu przedszkola odczytał Jerzy Stąporek, jej przewodniczący. Dzieci ze szkoły przygotowały program artystyczny, na zakończenie uroczystości. O podobne przedszkole zabiegają między innymi mieszkańcy Tychowa Starego w gminie Mirzec, na razie bezskutecznie.
Trenerzy cały czas obserwują zawodników i nie zdecydowali, kto znajdzie się w podstawowej szóstce. W zgodnej opinii sztabu szkoleniowego radomian, wszyscy mają równe szanse. O tym, czy faktycznie wszyscy grają na równym poziomie przekonamy się już w czwartek, obserwując pierwsze towarzyskie spotkanie radomian na własnym terenie z węgierskim VRCK Kazincbarcika.
Miało do tego dojść w maju przyszłego roku - Bielecki i Tkaczyk mieli za w sumie 300 tysięcy euro odejść z Magdeburga. Oba kluby porozumiały się w tej sprawie już kilka miesięcy temu. Ale menażer klubu z Mannheim nalegał, aby do transferu doszło już teraz. Wczoraj dopiął swego, chociaż musiał sporo dołożyć do umówionych wcześniej 300 tysięcy.
Pierwsze dodatkowe pociągi ruszą w nocy z czwartku na piątek z 5 na 6 kwietnia. Świąteczne połączenia zapewnią pasażerom możliwość dotarcia we wszystkie możliwe zakątki naszego kraju, do których docierają pociągi dzienne i nocne. Niestety, mieszkańcy naszego regionu, by skorzystać z dodatkowych pociągów będą musieli udać się na "przesiadkę” do Dębicy lub Rzeszowa.
Wychowanek tarnobrzeskiej Siarki, Sławomir Walski, jest postacią znaną w podkarpackim środowisku piłkarskim. Ostatnio przed pół roku przebywał poza krajem, konkretnie w USA, gdzie pracował i kopał piłkę w polonijnym zespole Jagiellonii Chicago.
Walski kopał piłkę w Siarce Tarnobrzeg, Stali i Tłokach Gorzyce, także w drugoligowych Błękitnych Kielce. Paskudna kontuzja przerwała jego karierę piłkarską, wziął się za trenerkę, i nie myślał, że będzie jeszcze piłkarzem i to w Stanach Zjednoczonych!
Anita Stanisławska przyznaje mu rację, że liczba urodzeń w danym rejonie nie musi się wcale pokrywać z liczbą chętnych do nauki w szkole na jej terenie: - Ostatecznie to uczniowie zagłosują nogami.
I chociaż zarówno urzędnicy, jak i radni zapewniają, że jeszcze daleka droga do likwidacji, Jacek Wołowiec, przewodniczący Komisji Edukacji i Kultury uważa, że lepiej już teraz dokładnie przyjrzeć się wszystkim szkołom.
Przypomnijmy, że dzięki Stowarzyszeniu "Ziemia Jędrzejowska", w którym działa Jerzy Dziopa i licznym sponsorom dzieci z najuboższych rodzin powiatu jędrzejowskiego, udało się zorganizować wycieczki między innymi do Lourdes we Francji, do Paralii w Grecji, do Wielkiej Łomnicy w Słowacji. Do tej pory wyjechało już ponad 100 dzieci.
Sprzęt o wartości 10 tysięcy złotych to prezent od dyrekcji Wojewódzkiego Ośrodka Ruchu Drogowego w Tarnobrzegu. To między innymi kamizelki pożarnicze, agregator prądotwórczy, dziesięciometrowa drabina i latarki – Wykorzystamy go do ratownictwa drogowego i technicznego - mówi Eugeniusz Gnat, prezes jednostki.
Dodał, że kilka dni temu chcąc przekonać sąd do swoich racji zdecydował się jeszcze raz wyrobić pieczątkę na swoje nazwisko z tytułem komendanta oddziału egzekucyjnego SS.
W zakładzie wyrabiającym pieczątki w Radomiu moje zamówienie zostało przyjęte bez jednego pytania. Za dwa dni miałem gotową pieczątkę. Zapłaciłem za nią 16 złotych - stwierdził nasz rozmówca.
Jak się ustrzec oszustów?
Często choroby oraz nieszczęśliwe wypadki wykorzystywane są do wyłudzenia pieniędzy. Jak się przed tym ustrzec? Sprawdź dokumenty osoby zbierającej datki. Żądaj okazania zgody na kwestowanie - wydaje ją  organ samorządu terytorialnego. Puszki muszą być zamknięte i zapieczętowane. Nie bój się wezwać policji, jeśli masz wątpliwości!
Na pierwszym treningu, 3 lipca, powinno być mnóstwo młodzieżowców, bo takich Radomiak poszukuje. Natomiast dziś powinien być znany terminarz III ligi mazowieckiej.
Nie potwierdziły się ponadto informacje, jakoby trener Mroziewski był równocześnie dyrektorem sportowym klubu. To stanowisko w Radomiaku nadal piastuje Janusz Oparcik.
Ratownika nie ma też na drugiej plaży, na której jest okazała zjeżdżalnia dla dzieci. Czy dzierżawca tego terenu też jest skłonny zadbać o bezpieczeństwo kapiących się ludzi? Niestety, wczoraj był nieuchwytny. W WOPR dowiedzieliśmy się, że jedynie zgłosił do odbioru pod kątem bezpieczeństwa ustawione na plaży zabawki.
Okazuje się, że wiele osób odkłada wizytę w "skarbówce", bo uważa, że wraz ze złożeniem PIT-u będzie musiała wpłacić zaległy podatek. - To nieprawda. Zeznanie można złożyć wcześniej, natomiast podatek zapłacić do 2 maja bez odsetek - informuje Jolanta Wierzchowska.
