Mówią też: leczenie za darmo — leczeniem na darmo — pomyślał Adam — czy o moim leczeniu też tak mówią? Westchnął ciężko.
Po następnym pacjencie — prosta przepuklina, cóż poradzi internista? Tylko skierowanie do chirurga, zerknął Adam do kieszeni. 20 tysięcy. Oj, nie przelewa się dziadkowi na tej jego rencie!
Ponownie odczuł wyrzuty sumienia, nie było jednak czasu na rozmyślania. W drzwiach ukazała się lisia twarz pana Hawełko.
Zbyszek bywa tu raczej rzadko, a stara Pawłowska pewnie faktycznie nie ma sił. Chociaż pamiętał ją, jak w ubiegłym roku jeszcze brała się za kosę. Twardzi są ci starzy. Jak my będziemy wyglądać w ich wieku? Czy w ogóle dożyjemy?
Nacisnął klamkę i wszedł do mieszkania. Ludzie spoza miast rzadko zamykają swe domy na klucz.
Wspomnienie o nowych meblach, które teraz niszczy Domek, wypełniły mu drogę do szpitala. Podjechali pod izbę przyjęć. Jak zwykle nie było noszowych. Chcąc nie chcąc Adam ponownie złapał za rączki noszy.
Młody lekarz, który dziś tam urzędował, nie znał Adama. Wyglądał na wyraźnie niezadowolonego. Ledwie rzucił okiem na skierowanie. — Stara! — powiedział — i kto ją umyje?
Wzruszyła ramionami. — Ty tylko byś bił! Jak ten poseł, co go krytykujesz. Wszyscyście po równych pieniądzach.
W przykrótkiej, rozchylonej na piersiach koszuli nocnej wyglądała zaskakująco sexy. Dziwiąc się sam sobie pogłaskał ją po zmierzwionych włosach, pocałował w policzek. Miał ochotę mocno przytulić.
Tymczasem jeden "doktor" z ministerstwa powiedział nawet w telewizji, że wizyta w przychodni to dla pacjenta dezorganizacja dnia i strata czasu — a więc lekarz rodzinny pomoże!
Panie! Do psychiatry! Albo chociaż na pół roku do rejonu. Nic tak nie rozwiewa urojeń, które lęgną się za ministerialnym biurkiem, jak codzienna, solidna i ciężka praca.
Oczywiście wezwali pogotowie. Pojechał "Apostoł". Nawet nie wszedł do domu. Spokojnie stwierdził, że odwiezie pacjenta do "czubków" jak mu go uspokojonego przyprowadzą do sanitarki. Postał chwilę pod domem, po czym polecił wracać do stacji pogotowia.
Jacek znowu zaczął szaleć i na ponowne wezwanie dyspozytor znowu wysłał "Apostoła".
Jedną ręką otworzył drzwi, drugą wciąż obejmował matkę. Razem weszli do mieszkania.
Na jego widok ojciec, dotychczas wygodnie odpoczywający w fotelu, zaczął wstawać. Złapał rękami za poręcze. Kolana prostowały się z trudem, a ciężkie siedzenie nie chciało się oderwać od poduszek fotela.
Adam skoczył na pomoc. Kątem oka widział matkę, wierzchem dłoni ocierającą łzy.
Następnego dnia Adam nie miał możliwości przyjechać. Rozmawiał tylko przez telefon, Nurek choć słaby, był już przytomny. Powiedział nawet coś do telefonu. Nurkowa zapewniała, że leki, które zlecił, są podawane.
Dopiero dziś, po dwóch dniach, Adam przyjechał do kontroli. Siła życia Nurka była imponująca. Siedział na łóżku. Na widok Adama próbował nawet wstać.
Tuż opodal kiosk z mlekiem i jeszcze te dwa okna...
To stara blizna, nie czuje jej wcale. Wie tylko, że ona tam jest...
Z uśmiechem pokiwał ręką wyglądającemu przez okno Bogusiowi. Ileż piasku przesypali razem w piaskownicy. Ile razy ścigali się na rowerach. Boguś mieszka tu i pracuje. Ożenił się z dziewczyną z sąsiedztwa. Kiedyś razem ciągnęli ją za starannie uplecione blond warkoczyki z czerwonymi kokardkami.
Wypisał recepty i kartkę ze sposobem zażywania. Uczciwie mówiąc, miał nieco stracha. Chcąc nie chcąc, podjął się jednak leczenia w przychodni, mimo że specjalista uznał to za zbyt ryzykowne.
Jeszcze przez parę dni myślał potem o upartym dziadku, lecz ten jakoś się nie zgłaszał. Dopiero dziś!
Cholera, co za dzień! — roześmiał się sam do siebie — mam jednak dość niebezpieczny zawód. Ta też chciała "na zdrowie"?
Dzięki Bogu, ból głowy jakoś minął. Tak się wciągnął w tę gierkę, że nie miał czasu o nim myśleć. I proszę, przeszło.
