Z izby wychodziło się do przedpokoju, gdzie były schody na górę i wejścia do pozostałych pomieszczeń. Drzwi do łazienki, wyjęte z zawiasów, stały oparte o ścianę. Na podłodze leżał zbiornik od termy. To przez tę termę Agnes z Sonią siedem lat temu wróciły do Warszawy.
Antoine przy przystawkach, w obecności Gregoire'a, mówi: – To bardzo mądre, Pierre, że zaprezentowałeś zarządowi swoje wnioski, rzeczywiście należy skończyć miodowy miesiąc w tej Polsce. Tak. Bardzo mądre posunięcie. To jest zawsze piękny czas, kiedy firma nie liczy się z kosztami, inwestuje z rozmachem i nie trzeba pilnować budżetu, raportów, zestawień, planów. Cyfry nas nie interesują, tylko zdobywamy rynek.
Mimo to czuję pewną niezręczność, gdy tak się nagle pojawia. Nigdy nie wiem, czy mam wstać, czy siedzieć. No, ale w końcu wszyscy jesteśmy tutaj jedną wielką rodziną. Mówimy sobie po imieniu i każdy ma jakieś ważne zadanie, i dlatego nie odczuwa się różnicy w hierarchii.
Tu przy drodze inna bajka. Z daleka można się przyjrzeć i jak się nie spodoba, to jechać dalej... a tam ten alfons w kuchni... Wszystko przez Brodacza, który zachowuje się jak jakaś ciota i nie może podjąć podstawowych decyzji – kopnąć w dupę Klaudiusza i dać mi wreszcie warszawskie Positive'y, żebym nie musiał jeździć jak ten głupek po czterysta kilometrów i całymi tygodniami być poza domem, a mój pyton, nie ma przebacz, musi mieć zajęcia regularnie.
Spojrzała zaskoczona. Zaczerwieniła się. Przez chwilę obserwowała coś przez boczną szybę. – Dobrze, możemy się umówić. – Spojrzała na mnie, a w jej oczach znów ujrzałem to, co tak wiele zamieszania robiło we mnie od momentu, gdy ją zobaczyłem.
Spotkaliśmy się w porcie. Falochron, stara ceglana latarnia morska, woda bulgocząca między betonowymi blokami. I kwilące mewy. A w powietrzu maj.
Weszli do środka.
Guma nie rozstawał się z laptopem i rzutnikiem. Hehe w każdej ręce targał ogromną siatę z jedzeniem. Melenkof niczego nie kupował, bo nie miał za co.
Z małej sieni wchodziło się do dużej izby z piecem kuchennym. Porozrzucane naczynia, opakowania po jedzeniu, ubrania, buty – wszystko leżało na podłodze i meblach. Porządek panował jedynie na wielkim drewnianym stole. Cokolwiek tam się znalazło, konsekwentnie było zrzucane na podłogę.
Kto mógł przypuszczać. Jeszcze tylko trzeba wdrożyć strategię stabilizacji zyskowności i w Paryżu już czeka fotel w dyrektorskim gabinecie.
Nie wierzyłem w ani jedno słowo Antoine'a, w ani jedno słowo... w ani jedną cyfrę w prognozach rozwoju tego rynku. Myślałem, że nasz dział analiz jak zwykle stworzył wirtualny świat fikcji lub że lobby europejskie tym razem wzięło górę nad azjatyckim i wyszarpnęło dużą porcję aktywów, które gdzieś trzeba było ulokować. A co innego można było myśleć?
Nie zapomnę tego pierwszego dnia. Tu wszystko wyglądało strasznie. Nikt nie uwierzyłby w powodzenie... Tak, pamiętam jak dziś... Koniec października. Samolot kołuje w smugach burego śniegu z deszczem. Wysiadam z niego i nie wiem, gdzie jestem... Rozglądam się i nie wierzę własnym oczom. Czy to może być port lotniczy? Czy coś takiego może być lotniskiem? Chyba tylko w Kinszasie lub Nereire. Jakiś barak... parterowy i chyba z blachy falistej?
Wnętrze Ejakulatio błyszczało. Bar, rozległą antresolę, poręcze i schody zrobiono z wypolerowanej stali. Stoliki, krzesła, sufit i parkiet do tańczenia – z matowego i przezroczystego szkła. Hehe pomyślał, że znalazł się w najnowocześniejszym laboratorium naukowym jakiejś tajnej korporacji. Niepewnie stawiał kroki na szklanej tafli, obawiając się, że załamie się pod nim jak kruchy lód.
