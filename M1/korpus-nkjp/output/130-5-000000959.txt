Podejrzewana o wypuszczenie na rynek skażonej jadem kiełbasianym pasztetowej masarnia pod Działdowem jest wciąż zamknięta. Tymczasem miejscowy sanepid prowadzi badania podejrzanego produktu. - Próby przeprowadzamy na myszkach laboratoryjnych - tłumaczy doktor Janusz Dzisko, szef Wojewódzkiej Stacji Sanitarno-Epidemiologicznej w Olsztynie. - Najdalej za cztery dni będziemy wiedzieli, czy ten produkt był skażony toksyną.
