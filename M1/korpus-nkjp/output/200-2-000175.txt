- Ależ... - z wymuszonym szacunkiem skłonił się przed Hugonem. Jakieś przeczucie kazało mu nie lubić tego człowieka. - Mój panie, znamy tę jaskinię. To, uczciwszy uszy, prosta dziura, nadająca się do tego, by śmieci tam wyrzucać i być może skazańców do diabła posyłać, nie zaś jakaś machina manipulująca czasem i przestrzenią.
- Muszę wyjechać. Im szybciej tym lepiej. Kupicie dom? Tanio wezmę...
Matka Mirka, Janeczka - najbardziej porywcza z sióstr - zapytała odruchowo:
- Dlaczego my? Inżynier nie kupi?
Jarzębowski wzruszył ramionami.
- Jemu nie sprzedam. Jego żona to Żydówka.
- No to co? - zainteresowała się ciotka Jadwiga - Żydzi mają pieniądze. I są dobrymi gospodarzami.
Spróbował poruszyć głową. Coś zachrzęściło na poduszce, ale poruszył się. Ręce i nogi dalej nie dały się uruchomić.
- Leżeć spokojnie - warknęła pielęgniarka, stojąca koło łóżka. Dopiero teraz ją zauważył. - Zaraz przyjdzie doktor.
Jaworski pokazał się po kilku minutach, z nim Anka. Starsza pielęgniarka wyszła.
- Aleś nam wywinął numer! Żeby w szpitalu dostać zawału! Niby zaoszczędziliśmy na transporcie, może dostaniesz medal...
- Jedziemy pojutrze. Ojca wywalili. Matka nie pracowała. Wzięliśmy paszport. Najpierw do Austrii, a potem się zobaczy. Matka ma siostrę w Stanach, więc może tam...
Milczeliśmy. Słowa pociechy czy zachęty do pozostania jakoś nikomu z nas nie chciały przejść przez gardło. Wreszcie, pamiętając o Jurku, wydusiłem z siebie:
- Może byś został? Dasz radę, jeszcze trzy lata uczelni, potem z dyplomem będzie łatwiej...
Wzruszył ramionami.
Pisarz wysłuchał uważnie, zapytał, o które drzewo chodzi i spojrzawszy na zegarek napełnił oba kieliszki.
- Będę musiał już iść, jeszcze nie mam biletu. Dziękuję za zaufanie, no i za kolację. Na pewno pan nie wróci do Zakopanego?
- Na pewno nie. Serce, rozumiesz... No co, będziesz kopał?
- Na wieki wieków, amen - odpowiedzieli wierni.
Po chwili na tle świetlistej komory zobaczyliśmy tajemniczą postać, owiniętą skromną opończą, wspartą na kosturze. Wyszła przez jaskinię i przysłoniwszy oczy, wpatrzyła się w mrok, w którym siedzieliśmy przy ognisku.
- Kto tu?- ozwał się kobiecy głos.
- Jean, biskup Aix i burmistrz Marcin z towarzyszami. Tyżeś to, pani, słynna sługa boża Wiktoria?
- Może pan zdradzić, dlaczego pan tak interesuje się tą górą? Nie, nie dziwi mnie to - ja sama od lat na nią patrzę, a kiedyś była mi jeszcze bliższa, ale w końcu ja z nią obcuję na co dzień od..., no, mniejsza z tym od ilu - od wielu lat, a poza tym ja właśnie też mam na imię Wiktoria. Pretensjonalne, co?
Zastanowiłem się.
- Rektorzy! Trzeba się dostać na posiedzenie Komitetu i po prostu głośno to wszystko powiedzieć. Wtedy przynajmniej rozejdzie się po ludziach, że to prowokacja i jak nie daj Boże do czegoś dojdzie, to już nie będzie im tak prosto.
- A nas zapudłują za zepsucie takiej ładnej zabawki - Witek wzruszył ramionami - dobra, idziemy do nich.
- Na pewno sobie poradzę! - tryskała optymizmem - ale muszę trochę wypocząć. To był fatalny rok. O, popatrz, mama idzie.
Marta, objuczona zakupami, szła osiedlową uliczką od strony Chełmskiej. Podbiegłem i wziąłem siatkę. Nawet na mnie nie popatrzyła, rzuciła torebkę w kuchni i zamknęła się w łazience. Wyszła po kilkunastu minutach, nieumalowana. Widać było, że płakała.
Leżała na łóżku, przykryta kocami, blada i wymizerowana. Siadłem przy niej. Otworzyła oczy i uśmiechnęła się.
- Bolało? - spytałem.
- Nie. Tak. Nie mówmy o tym - jej głos brzmiał, jak z drugiego pokoju, Nie patrzyła już na mnie.
- Kochasz mnie?
- Tak - szepnęła - ale jestem zmęczona. Poczekaj aż zasnę, potem idź.
- Spóźniliśmy się. Nie będzie Niejakiego Piórko. Spóźniliśmy się...
Jak planował, pojechał do Jurka wczesnym popołudniem. Dobijał się tak głośno do drzwi mieszkania na Koszykowej, że aż otworzyła sąsiadka. Zapytana o Jurka, który mieszkał z matką, flecistką z Orkiestry Radiowej, najpierw rozejrzała się po klatce schodowej, a stwierdziwszy, że nikogo nie ma - bez słowa wciągnęła Krzyśka do swojego mieszkania.
