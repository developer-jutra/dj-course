Dla smakoszy wina od wczoraj trwają wielkie dni. Święto młodego wina przypada tradycyjnie w trzeci czwartek listopada. Zaczyna się już o północy we francuskiej Burgundii, odkorkowaniem pierwszej butelki "Beaujolais Nouveau" - wina z tegorocznych zbiorów. Od niedawna zwyczaj jest celebrowany także w Polsce. Wczoraj w sklepie "Wina Świata" w Kołobrzegu częstowano klientów trunkiem dostarczonym prosto z Burgundii.
