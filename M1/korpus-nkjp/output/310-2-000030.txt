Nie bawił się też Witold tak jak większość panów. Nie pachniała mu wcale "Europa" czy "Francuska" w Radomiu, gdzie zbierali się okoliczni dziedzice. Nigdy tam z bratem nie pojechał, Romanow zawsze woził tylko porucznika, potem czekał na niego aż do rana. Bywało, że już nawet policjanci przeganiali go do domu.
- I ty, chłopie, zamarzniesz, i ta twoja kobyła - mówili.
Parasol marki "Słoń" ma piękną rączkę, kuzynka Marcela - piękne nogi. Parasol marki "Słoń" chroni nas od deszczu - Marcela od nudy. Dlatego radzę - kupujcie parasol marki "Słoń", a kochajcie się w Marceli!
Przeszło tysiąc mórg wspaniałej ziemi z lasem oraz łąkami i co ważniejsze - przemysł. Huta z piecami pudlinkami, gdzie wytapiano żelazo, papiernia, cegielnia, tartak, młyny,  goździarnia . Szklarski Józef, który był u ostatniej dziedziczki za lokaja, trzyma w domu jeszcze kilka takich  goździ , bo dziś już takich nie robią - mają trzy kanty.
