Każdy upływający dzień przejmował go strachem.
Budziła się w nim trwoga przemijania.
Może jeszcze nie wobec życia, a tylko wobec dzieciństwa.
W końcu to na jedno wychodzi.
Za krańcami dzieciństwa kryła się nicość.
Dużo później zrozumiał, że ojcu ani przez chwilę nie przyszło poważnie do głowy, by martwić się o to, iż on, Henryk, nie będzie niczym w życiu.
To, że ją spotka, było sprawą oczywistą.
Nie myślał też o tym, co zrobi, gdy ją zobaczy, nie zastanawiał się, czy podejdzie, czy przemówi.
To wszystko było nieważne, ważna była dziewczyna.
Z bramy wychodziły pensjonarki.
Niosły teczki, rozprawiały ze sobą hałaśliwie, miały na głowach przekrzywione berety, pod ich nogami skrzypiał śnieg.
Henryk stanął przy budce z wodą sodową.
