Polsko-bułgarski gang zajmujący się handlem kobietami i sutenerstwem rozbiła w Grójcu mazowiecka policja. Zatrzymano kilkanaście osób. Policja podejrzewa, że gang może mieć powiązania "z mafijnymi strukturami międzynarodowymi". - Ofiarami gangu były Polki i cudzoziemki, które były uprowadzane, ukrywane, maltretowane i zmuszane do prostytucji - powiedziała wczoraj Agnieszka Gołąbek z biura prasowego Komendy Wojewódzkiej Policji w Radomiu.
