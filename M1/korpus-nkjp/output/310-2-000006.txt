- Czytałem, czytałem, a jakże, i zdjęcie piękne.
Stefan uśmiechnął się zadowolony, że ma czytelników nawet wśród fryzjerów.
- Nie mam śmiałości - krygował się nadal fryzjer - a mam wielką prośbę do pana literata - i spozierał niepewnie w oczy Stefana.
- Niech pan mówi - odparł Stefan, przekonany, że idzie o jego powieść. Zdecydował się już bowiem ofiarować swemu mistrzowi od strzyżenia egzemplarz z dedykacją.
Na zakończenie jeszcze jedno wydarzenie z życia Jerzego.
Otóż w czasie okupacji Jerzy śpieszył się do domu, ponieważ zbliżała się już obowiązująca godzina policyjna.
Częste patrole żandarmerii niemieckiej obchodziły się bezpardonowo z ludźmi, którzy nie przestrzegali zakazu przebywania na ulicy po godzinie ósmej wieczorem. Jerzy miał jeszcze kawał drogi do swego mieszkania, gdy naraz posłyszał z sutereny kamienicy, obok której przechodził szybkim krokiem, przeraźliwe jęki i wołanie o pomoc.
Adam już przedtem przetłumaczył - moim zdaniem kongenialnie - farsę starofrancuską pt. Mistrz Piotr Pathelin, którą można, jeśli o ducha języka chodzi, porównać z przekładami wierszy Villona przez Boya-Żeleńskiego.
Z teatrem Adam miał do czynienia od młodości. Prowadził na przykład scenę robotniczą w Sosnowcu w latach 1928-1929, gdzie wystawiał swoje pomniejsze utwory, i należał do współzałożycieli teatru "Cricot" na Łobzowskiej.
Maciek również napisał sztukę pt. Samotność, która nie cieszyła się zbytnią frekwencją. Artur skwitował ją cytatem: "Samotność, cóż po ludziach".
O Maćku chodziły legendy, które sam zresztą stwarzał, często zmieniając swój życiorys. Podobno był w powstaniu warszawskim, później w żandarmerii amerykańskiej, potem jeszcze gdzie indziej. Na okładce jego powieści pt. Lądujemy 6 czerwca umieszczono fotografię autora w amerykańskim hełmie wojskowym, jakby na potwierdzenie wiarygodności opisywanych wydarzeń.
- Dałbyś sobie włeszcie spokój z tymi obsesjami - mówiła Samozwaniec.
- Weź sobie, Madziu, kochankę, zobaczysz wtedy, jakie to cudowne uczucie.
- Myślisz, że nie phóbowałam? W życiu trzeba zaznać wszystkiego, co ludzkie. Ale to wstłętne! Zboczenie!
- Zboczenie to pieprzenie baby. Pan Bóg wyjął Ewę z boku Adama i to jest zboczenie.
Ta osobista tragedia odcisnęła swe piętno na jego usposobieniu. Nie potrafił dzielić z nami radości i w pełni uczestniczyć w naszych zabawach.
Sądzę, że nadejdzie pora, gdy książki Mariana pokażą się znowu na półkach księgarskich i znajdą swoich czytelników.
Był to bowiem pisarz mądry, ciekawy, który oparł się reżymowym nakazom, by nie stracić swej wiarygodności.
Swą młodość spędził na Krupniczej Witold Zechenter, którego ojciec był redaktorem "Czasu", "Roli" i "Głosu Narodu". Witold poszedł w jego ślady i również poświęcił się dziennikarstwu. Pisywał dla "Ilustrowanego Kuriera Codziennego" felietony, fraszki i dowcipne opowiadania.
Znany był ze złośliwego, ciętego języka i licznych satyrycznych wierszy, tyczących przede wszystkim krakowskiego środowiska artystycznego.
Stał chwilę nieruchomo, aż chłopak zniknął za rogiem Szujskiego.
- Chętnie bym poznał tego młodzieńca - westchnął - ale nie wypada mi biec za nim. Prawda, że wspaniały?
Tak, to mój Maciek.
Przyznałem mu słuszność i aż do Rynku musiałem słuchać jego dociekań, kim mógł być ów młody człowiek.
Dlatego zajął się Kołem Młodych i młodzież przyjęła jego patronat z pełną aprobatą. Iluż poważnych obecnie pisarzy czytało swe pierwsze próby literackie w sali przy Krupniczej, siedząc wokół dębowych stołów zsuniętych pośrodku. Trudno by było zliczyć. I każdy z nich na pewno nosi w sercu sporo sentymentu do tych chwil, kiedy Stefan przewodził ich grupie i zachęcał do pracy, pomagając przy tym znaleźć miejsce dla początkujących na kolumnach krakowskiej prasy.
Jego opowiadanie pt. Garb wstrząsnęło mną i kolegami.
A słuchali przecież Otwinowscy, Brandysowie, Andrzejewski i Broszkiewiczowie, którzy nie zachwycali się byle czym i stawiali wysoko poprzeczkę dla prób literackich.
Gdy skończył czytać, zapanowało długie milczenie. Po prostu tak zawładnął naszą wyobraźnią, takie wywołał wrażenie, że nikt nie mógł zebrać i uporządkować myśli.
W maju 1951 roku zorganizowaliśmy spotkanie członków ZLP z przodownikami pracy z Nowej Huty.
Przyszło ich coś dziesięciu, wybrana przez partię sprawdzona kadra. Kolegów zjawiło się niewielu. I dyskusja.
Początkowo rozmowa kulała, robotnicy byli onieśmieleni, musieliśmy ich zachęcać, aby zabierali głos, podrzucać im tematy. Jakoś się to potem rozwinęło. I co się okazało?
Tadeusz Mrugacz, któryś tam z rzędu przewodniczący Rady Miejskiej, drukarz z zawodu, porządne chłopisko, często wymykał się z urzędu do kawiarenki "Lili" przy Grodzkiej 1, gdzie spotykało się grono pisarzy, i przysłuchiwał się naszym dyskusjom. Sam mówił: - Ja się na tym nie znam. Kazali mi, to jestem przewodniczącym, ale to godność nie dla mnie.
