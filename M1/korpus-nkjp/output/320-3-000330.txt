Przedstawione w tabeli 4.2 regulacje w zakresie alokacji podatku dochodowego z jednej strony były skutkiem dyskusji teoretycznej prezentowanej w tej części pracy, z drugiej stanowiły inspirację do podejmowania badań empirycznych, zwłaszcza w Stanach Zjednoczonych. Przegląd najistotniejszych badań alokacji podatku dochodowego zamieszczono w następnym punkcie niniejszego rozdziału.
Przedstawione powyżej podejścia, koncepcje i metody dają duży wybór w określeniu docelowego modelu alokacji. Dziś już wiadomo, że powszechnie akceptowany na świecie jest model bazujący na podejściu bilansowym, koncepcji pełnej alokacji i metodzie zobowiązań.
Podejście bilansowe to skutek przyjęcia - jako podstawy systemu rachunkowości - definicji aktywów, stanowiącej punkt wyjścia do zdefiniowania zobowiązań, przychodów i kosztów.
