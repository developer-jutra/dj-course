– Korepetycje jej dajesz? Ze staty? Z... – spytała go Sandra Kwiczoł, zadzierając wysoko głowę.
– Niezupełnie. To raczej... coś w rodzaju znalezienia swoich najmocniejszych stron, życia w harmonii ze sztuką... Powiedzmy.
– Harmonia ze sztuką? Ciekawe, bardzo ciekawe... – Sandra skubała kółeczko przy torebce. – Znajdowanie mocnych stron... Ja sama mam talent do znajdowania mocnych stron, wszystkie swoje już znalazłam, hih hhih.
– A co, ktoś się kręci?
– Kręci! Kręci, nie kręci, nie wiem, jak mi to moja szwagierka powiedziała, ta, co pracuje w MRN-ie, no to ja jej powiedziałam, żeby nikomu więcej nie mówiła, i sama rozumiesz, że trzeba jej coś tam odpalić...
– O, ta jest akurat młoda. Ale tak pomyślałam, że tamta obok to pewnie sprzed lat, prawda?
– Taaa, z pierwszego składu.
– A ten tu z przodu? Takie ma wąsy i brodę jak na tym poprzednim filmie, ale młody chyba.
– Ten jest młody, tamten umarł na AIDS w dziewiędziesiątym którymś. Nowego najęli. Ale świetnie się rusza. No, tyle wystarczy.
– Co cię, Tońcia, tak nosi? Ósma już, obiadu nie ma, statki niepozmywane...
– E, nic, Kasiu. Kolokwia. W bibliotece siedziałam.
– W bibliotece i w bibliotece.
– No, w bibliotece.
Albo:
– Trzeci dzień z rzędu cię nie ma. Nie żebym miała coś przeciwko, ale się zmarnujesz, Tońciu.
– Wiesz, studia.
– Oczywiście. Nie wiem, czy pani Lidia opowiadała panu o moich metodach pracy?
– Nie, nie mówiła, ja jej właściwie nie znam, pani Dereczko to w zasadzie koleżanka żony, no i znajoma pana znajomego, prawda? Ona opowiadała, ale tak ogólnie raczej, ogólnie.
– To, jeśli oczywiście może mi pan poświęcić jeszcze chwilę, bo orientuję się, że jest pan człowiekiem bardzo zajętym...
– No, teraz to już zupełna katastrofa, ten zamek w łazience znowu popsuty...
Musiała spędzić sporo czasu, wykręcając mechanizm, potem skrzywić jakiś element kombinerkami i włożyć całość z powrotem w drzwi; Adrian w tydzień znalazł odpowiedni zamek, wymontowany z drzwi, które stały przed wejściem do jakiegoś śmietnika na Powiślu; pani Lidia była wściekła i zamknęła się na cały wieczór w swoim pokoju.
Naprawić zamek? Tego nie robi się kocicy.
– Ale że Dorotka tak... że wszystko urządzi i w ogóle, to naprawdę nie podejrzewałam – mówiła Halina do stojącej obok koleżanki z działu spedycji, która od dłuższego czasu usiłowała na widelczyk nałożyć resztkę kremu, przesuwającą się po całym talerzyku.
– Serce córki.
– Tak, tak. Tylko że taka zapracowana, nie ma chwili wolnej, bo zwalniają tam i pracy przybywa. Nie spodziewałam się.
– Ciocia, jest taka sprawa. Że ja znam jednego architekta, co teraz buduje domy na tej ziemi, co ciotka Tośka sprzedała. Kawałek teraz osuszyli i budują.
– I co?
– I to są szeregowce takie, wiesz, w rzędzie domy stoją, jeden przy drugim, ale z ogródkiem każdy, nieduże, niektóre większe, ale nieduże w sumie.
– I co?
– Masz przy sobie komórkę? – zapytała Felicyta-Katarzyna w okolicach Płońska; od jakichś dwustu kilometrów myślała o czymś usilnie, w milczeniu, świdrując swoim hipnotycznym wzrokiem największego komara przyklejonego do przedniej szyby; Tońcia drzemała spokojnie na tylnym siedzeniu, Maryla starała się skupić na drodze.
