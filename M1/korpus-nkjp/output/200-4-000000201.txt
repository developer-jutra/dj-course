Półkole słuchało jednak Badacza bez śmichów chichów. To znaczy, prawie bez. Ktoś się na skraju półkola rozchichotał, ale zaraz swój chichot połknął. Bo lufki. Lufki wysunęły się z większości oczu, ustalając osobę chichotu. Lufki znowu jak sikawki. Siu! Cicho! Siuuuuu!
Nie pobudziłam. Okna bloków zdawały się umarłe.
Ciche - ciszą połyskliwie kamienną.
Powiem jednak krótko, dlaczego sądzę, że był to kamień filozoficzny. A bo zrodziły mi się tam bardzo ważne myśli. Ważne. Tak. Dla mnie - ważne.
A po ocknięciu się z kamienia osiągnąłem jeszcze dwie, straszne w swej prostocie, myśli. Wycisnąłem postfactum z pobytu tam.
Tego samego dnia pewna lokatorka odleglejszych bloków susząc suszarką włosy swemu dziecku siedzącemu w wannie, w kąpieli, upuściła suszarkę do wody i uśmierciła siebie i dziecko.
Tego samego dnia w naszym bloku te dupy, co na mój widok wsiąkają bezszelestnie w ściany, podpaliły nam zsyp. Na szczęście straż przybyła migiem i ugasiła nas.
Ale właśnie zaraz migiem stali się ogniem krzyżowym, bez takiego skutku, że jeden zwyciężał.
Więc rozwinęli się cudacznie.
Drugi, ten ścisły, spodobniał do zrolowanego dywanu, podeszłego starym kurzem, dywanu jak ze śmietnika; zadębiałego dywanu. Grzmiał to swoje "wiem, wiem, prawdę znam, prawda jest jedna i nie ma na nią żadnego ale" - z dziury podobnej do wyjedzonej przez mole.
Nie mówił, co to jest prawda.
Ale listy nadal pisał. Po powrocie z pierwszej degustacji mamałygi opisał drzewa. Nazwał je żyłami bez mięśni. Szczegółowo odmalował ich nieruchomy przez życie krok. (Idą swymi liśćmi, gubionymi jesienią. Idą swym szumem. Lecą ptakami swymi. Biegną wiatrem)...
Zaczął do Justynki pisać, do swojej ślubnej, pięknie bożorudej żony. I też do tej drugiej, do nieślubnej żony blond.
No więc tak. Wszystko zaczęło się od książek.
To było tak. W tych zagranicznych powieściach, jakoś tak dziwnie się złożyło, że w jednej za drugą, Janek Prosty począł się natykać na opisy żucia mamałygi.
Przewraca Janek strony tej owej powieści, a tu ten ów bohater mamałygę żuje. Żuje, i myślami swymi cały czas wokół mamałygi się kręci. Ani przez chwilę nie położy myśli swojej na czym innym.
A tu. Bożorude dzieciątko sierotą. Bożoruda matka żoną kłamliwą. Ech.
No i wtedy znalazł tę drugą.
A ta druga rodzina, nieślubna żona, chłopczyk nieślubny, byli oboje całkiem blond. Jak śniegi dwa.
I oj! - go do siebie przywiązali, czego się w pierwszej fazie zemsty nie spodziewał.
Jestem teraz sceptykiem, pomyślała, i nie mam oczu wiary, które widziałyby cuda w plamach zostawionych przez szmatę i szczotkę w blokowej szybie z podłego szkła. Szkło tu zawsze jest brzuchate i samo w sobie jakby z zaciekami. Benzynowymi.
Nie sądź, a nie będziesz sądzony, uspokoiła się. Sama przecież tworzyła kiedyś Mateczki z Dzieciąteczkami wiedziona instynktem chybionym.
To samo uczynią w opuszczonym, nawet chwilowo, czyimś domu. Widziałem i takie świątynie, i takie domy. Z położonym znakiem obecności człowieka: poważną kupą.
Dlaczego nasz człowiek nie upija się na różowo, tylko na srająco, myślałem gniewnie, krążąc po bloku. Już mówiłem, nasz blok kształtuje tylko samą złość i same nerwy.
Nikogo nie znalazłem, tylko same ściany z powsiąkanymi w nie dupami. I ślady ognistych ściennych pierdów.
Rzecz w tym, że nie było świadków. Pies żaden świadek. A niewidomy adwokat, cóż to za świadek. Nawet gdyby co słyszał. Nic nie słyszał. Nie przechodził o jedenastej wieczór przez most.
Anglicy tego samego ranka, którego spotkali Blumę, wyjechali gdzieś na południe Europy, zanim zdążyła dotrzeć do nich policja, wypytać, czy nie widzieli jakiegoś podejrzanego typa szwendającego się po parku. I tak zresztą byliby nieprzydatni.
Bardzo się z Justynką waśnił. Nie mógł się opanować.
Dniami i nocami wypominał jej kłamstwo j nieczułość na los własnego dziecka. Nie było w domu spokoju.
Justynka była ruda. I jej przytułkowe dziecko było rude. Janek Prosty uważał rude włosy za szczytowe osiągnięcie Pana Boga. We włosach rudych widział boży ogień.
Nie mogliśmy się dotknąć, ja i czasy.
Czasy. To było coś takiego jak straszna zupa mleczna, którą przyrządzała mi ciągle Moja Wdowa. Nie znosiłem tych białych zup. Ja się z nimi nie mogłem dotknąć! Ale Moja Wdowa uważała, że zupy te czynią żołądek gładkim i młodym. Pluj i jedz, wymagała. Podporządkowywałem się tu. Albowiem stale dotykaliśmy się cudownie we wszystkich pozostałych sprawach.
Utrzęsła mnie, zbiła w szarą kupkę prochu oficjelowata kołysanka, będziesz rogiem, będziesz mleczkiem, będziesz rogiem, będziesz mleczkiem...
Sądziłem, że szarość nie powinna być niema.
Perfekcyjnie opanowałem ujmowanie się w karby, ujarzmianie ekstaz lecącego do mogącego umknąć.
I wtedy okazało się, że opanowana w powyższy sposób kupka prochu, może jedynie pisywać do pisemek. Działalność rogu, działalność mleczka, jaskrawo popuszczaj, popuszczaj se, oto co się stało dewizą czasów. Raczej halucynacja.
Razu pewnego mój wuj, to było dawno, po wojnie zaraz, poszedł do lasu poszukać chrustu. Zbierał te suche rozstajne krótkie drogi, wiązał w pokaźne drapadła o ściśniętym kierunku. Rozstaje te wiązał w talii i potem jeszcze raz w szyi, i potem jeszcze ostatni raz we włosach, tak że drapadła te ostatecznie przypominały układy krwionośne wyciągnięte z żylastych bab i starannie jakby przygotowane do strasznej kolekcji. Lubił wiązać to.
Uczyniła gwałtowny krok wstecz. Uznała, że próba wiary była mocniejsza niż wiara, niż farby, które zmieszała z wiarą, a więc - mocniejsza od wiary. I to w wyniku gry, która nie była fair play. Nie popisywała się przecież. Zaufanie do nieziemskich energii wydzielanych przez oko nie miało granic. Potulna barania radość tworzenia!
Tak. Ale myśli nabyte od ikon pozostały.
