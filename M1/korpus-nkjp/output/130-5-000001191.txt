W pierwszych dniach września zakończy się druk pierwszego w Polsce nowoczesnego podręcznika do religii, przeznaczonego dla dzieci z tzw. zerówek - poinformował Bożysław Walczak, naczelny redaktor Wydawnictwa Św. Wojciecha w Poznaniu. Inicjatywa tej publikacji, pt. "Bóg we mnie. Ja w świecie", zrodziła się w Drukarni i Księgarni Św. Wojciecha, a jej autorami są nauczyciele środowiska poznańskiego.
