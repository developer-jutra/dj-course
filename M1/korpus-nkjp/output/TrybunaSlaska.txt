"Specjalny numer" należał już do gabinetu premiera. Tam odezwał się Michał Kalinowski.
- Sprawdzę w komputerze, ale o żadnym proteście nie słyszałem - odpowiedział.
Komputer premiera wykazał rzeczywiście brak szukanego przez nas protestu.
- Ostatnie pisma ze spółdzielń pochodzą z czerwca i października... - ujawnił M. Kalinowski.
Polskie przepisy nie zabraniają tworzenia finansowych piramid, a akces do "wspólnoty" zawiera klauzulę dobrowolności.
Postępowania w sprawach o oszustwo dotyczące piramid są zwykle umarzane, bo nie sposób udowodnić zamiaru oszukania nowo wciąganych uczestników "gry kapitałowej". Piramidy nie są grami losowymi, a więc nie można wymagać od ich organizatorów zezwolenia Ministerstwa Finansów. Przy próbie wszczynania spraw o oszustwo każda ofiara, która wprowadziłaby choćby jednego uczestnika, musiałaby równocześnie wystąpić w roli oszusta.
Otwarcie pierwszego sklepu firmowego w Czeladzi nastąpi 17 stycznia br. W Europie firma posiada ponad 70 sklepów, głównie w Niemczech, Holandii, Luksemburgu. W Centrum Handlowym w Czeladzi na powierzchni 4,5tys. metrów kw. sklep meblowy zaprezentuje meble kuchenne, sypialnie, komplety wypoczynkowe, wykładziny, artykuły do wyposażenia wnętrz i artykuły gospodarstwa domowego.
Głośna stała się już pierwsza z "polskich spraw" zakwalifikowanych do rozpatrzenia przez Trybunał Praw Człowieka w Strasburgu, dotycząca przewlekłości postępowania sądowego. Cokolwiek polskie sądy miałyby do powiedzenia na swoją obronę, siedmioletnie oczekiwanie na wyrok jest kpiną z praworządności. Innym przypadkiem sądowego łamania praw człowieka w Polsce są wysokie koszty sądowe, uniemożliwiające w praktyce sporej części Polaków dochodzenia spraw na legalnej drodze (np. sprawy rozwodowe).
Dzisiaj za ciepło płacimy (trzyosobowa rodzina, 60 mkw., według cen urzędowych) - 203 zł, z czego 128 zł to centralne ogrzewanie, a 75 zł - cena ciepłej wody.  Opłaty te mogą wzrosnąć w I kwartale 1998 roku o dalsze 8 procent z tytułu podwyższenia stawki podatku od towarów i usług oraz inflacyjnego wzrostu cen.
Inspektor Witold Gierałt, rzecznik stołecznej policji, zapewnia, że policja nie łączy obu spraw.
- Goście hotelowi mogą czuć się bezpieczni - zapewnił rzecznik hotelu Piotr Czarnowski. - Zresztą, jak dotąd nikt nie wyprowadził się z obawy o swoje bezpieczeństwo. Nie odwołano też ani jednej rezerwacji. Hotel jest pełen gości.
Były prezydent Lech Wałęsa oświadczył, że otrzymał od najwyższych przedstawicieli "obozu komunistycznego" informację, iż płk Ryszard Kukliński został wysłany przez nich do USA jako komunistyczny agent. W opublikowanej przez "Życie Warszawy" rozmowie z Andrzejem Boberem L. Wałęsa powiedział, że informacja ta wzbudziła jego "zastanowienie" i "wątpliwości".
L. Wałęsa zarzucił płk. Kuklińskiemu, że popełnił błąd polityczny, ponieważ "poddał się za czasów Kwaśniewskiego".
Istnieje wiele mechanizmów powstawania oporności wśród bakterii chorobotwórczych. Najczęstszym z nich jest wytwarzanie przez mikroorganizmy specjalnych enzymów, tzw. beta-laktamaz, które niszczą pierścień betalaktamowy antybiotyków czyniąc je całkowicie nieskutecznym. Wśród wszystkich przebadanych antybiotyków było tylko pięć, dla których ponad 90 proc. szczepów każdego gatunku wykazywało wrażliwość. Były to: augmentin, cefuroksym, ciprofloksacyna oraz ofloksacyna.
Cztery miesiące później znów zatęsknił za ciepłem krajów śródziemnomorskich. Okazją był szczyt NATO w Madrycie. Poleciał nań w towarzystwie małżonki i zgodnie z obyczajem zatrzymał się na dłużej. Tym razem w nadmorskim kurorcie Malaga. W październiku państwo Perssonowie gościli w Nowym Jorku, a w listopadzie - w Londynie. W tę ostatnią podróż udali się specjalnie wynajętym samolotem norweskim - bardziej luksusowym niż maszyna rządowa.
- Chyba od łopaty... - rzuca z sali 50-latek z przyklejonymi na czole włosami "pożyczonymi" z potylicy. Śmiech. - A u nas każdy!
Podchody mają znieczulić najbardziej przykry moment operacji. Pojawienie się kwoty 1200 dolarów, z którymi trzeba wejść do piramidy, poprzedza porównanie z zakupem samochodu.
- Klakierzy? Tak! My płacimy za oklaski i entuzjazm. Ale jak płacimy, to się okaże na końcu - igra sobie Pan Marek z domysłami wątpiących.
- Na wstępie proszę o nieprzerywanie naszego spotkania, bo na 95 procent pytań, jakie Państwu przyjdą do głowy, padnie tu odpowiedź. Wyjść i tak nie można z powodów opisanych na wstępie.
Goran Persson, premier Szwecji, napisał niedawno książkę. Wyjaśnił w niej, że został wychowany w bardzo purytańskim domu, w którym wpojono mu szacunek dla takich cnót jak skromność i oszczędność. Naukom wpojonym przez rodziców - pisał - pozostałem wierny przez całe życie, jako człowiek i jako polityk.
Szatański plan powstał, być może, w siedzibach AS Monaco i Bayeru Leverkusen. Te drużyny zgromadziły dotąd po 12 pkt. i dziś spotkają się w Leverkusen. Remis daje awans obu zespołom, zwycięstwo jednego z nich może pogrążyć drugiego. To będzie albo najciekawszy, albo też... najnudniejszy mecz 6. kolejki.
W Monaco gospodarze rozgromili Niemców 4:0.
W 1995 roku spółkę zarejestrowano pod nazwą, której członem jest już "Knauf". Współwłaściciele włożyli w modernizację przedsiębiorstwa sporo grosza - zainwestowali 1,2 mln marek. Zostawszy posiadaczami większościowego pakietu akcji Niemcy zamierzali przystąpić do drugiego etapu unowocześniania wytwórni płyt gipsowych w miejscowości Psebaj.
W 1995 roku rozpoczęły się jednak konflikty. Rosjanie uznali, iż ich partnerzy dostarczyli do Psebaju już wyeksploatowane urządzenia.
Prawa człowieka, wolności obywatelskie... Wydaje się, że póki co, najlepiej opanowali te przepisy ludzie, którzy przed laty potrafili dwadzieścia lat procesować się o przysłowiową miedzę. Dziś, kiedy przegrywają we wszystkich możliwych instancjach, odgrażają się "i tak pójdę z tym do Brukseli". Albo "do Strasburga", "do Hagi" czy gdzieś tam, zależnie od poziomu uświadomienia konkretnego pieniacza.
Jutro rozpocznie się największa zimowa impreza folklorystyczna w Beskidach - XXX Wojewódzki Przegląd Zespołów Kolędniczych i Obrzędowych "Żywieckie Gody".
ŻYWIEC, MILÓWKA. W czwartek o 14.00 w Starej Chałupie przy ul. Piastowskiej w Milówce miłośnicy folkloru będą mogli zapoznać się ze zwyczajem skubania pierza i podziwiać młodych ludzi, którzy co roku oddają się tradycji kolędowania.
Prezydent Borys Jelcyn jest przeziębiony, ma wirusową infekcję dróg oddechowych i pozostanie w sanatorium w Barwisze przez 10-12 dni - poinformował jego rzecznik Siergiej Jastrzembski. Prezydent, u którego pierwsze objawy przeziębienia pojawiły się podczas wizyty w Sztokholmie, nie leży w łóżku, ale lekarze zalecili mu, by nie wychodził na powietrze.
Uchwała samorządu przyjęta w gorącym okresie pomiędzy I a II turą wyborów prezydenckich stała się "kartą polską" w kampanii wyborczej. Komentatorzy powszechnie uważają, że zaszkodziła ona jednemu z głównych kandydatów na prezydenta Arturasowi Paulauskasowi. Jego przeciwnicy zarzucali mu wtedy, że swoimi wypowiedziami na temat dwujęzyczności w rejonach, gdzie mieszkają mniejszości, sprowokował uchwałę Zarządu rejonu wileńskiego.
- Co na to wszystko minister sprawiedliwości Hanna Suchocka?
- Myśli podobnie jak ja, i dała temu dowód w wystąpieniu sejmowym. Jedyna krytyczna uwaga ze strony minister Hanny Suchockiej, dotyczyła niezręczności niektórych moich sformułowań, tego, że nie nauczyłem się dyplomacji. Jednak uważam, że moje wypowiedzi wcale takie niezręczne nie były, gdyby zostały przytoczone w całości.
ZRSM i Krajowa Rada Spółdzielcza zaprotestowały wobec rządowych zamiarów. W specjalnym oświadczeniu i liście złożonym na ręce premiera RP spółdzielcy wyliczają, iż ogrzewanie najwięcej będzie kosztować tam, gdzie dostawcą ciepła są małe kotłownie.
- Już teraz w takich miejscach ceny ciepła przekraczają jego cenę urzędową - mówi T. Jórdeczka. - Gdy państwo wycofa się z dotacji do ciepła, to łatwo policzyć, o ile ono zdrożeje.
Wczoraj rano na placu św. Piotra stanęła bożonarodzeniowa choinka z Polski. Świerk ma ponad 30 metrów wysokości i ścięto go pod koniec listopada w ogrodzie zakopiańskiej Księżówki, skąd Karol Wojtyła najpierw jako kleryk, a po latach nawet jeszcze jako kardynał wyruszał na wyprawy narciarskie.
Dziś, gdy jeden z najbliższych współpracowników pani Ciller - Selcuk Parsadan - został skazany na sześć i pół roku więzienia za oszustwa finansowe na rzecz Partii Słusznej Drogi, dziennikarze mogą sobie pozwolić na więcej. Zwłaszcza że Parsadan zeznał na procesie, iż wykonywał tylko polecenia. Łatwo się domyślić czyje.
