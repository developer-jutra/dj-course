Sapientia veterum philosophorum...
Bez żadnej aluzji do konkretnych osób czy szkół, tytuł odwołuje się do wiedzy dawnych filozofów. Których? Tradycyjna anonimowość patriarchów ezoteryzmu nie daje temu pytaniu szansy na odpowiedź. Wiadomo jedynie, że dawni filozofowie to adepci dyscypliny zwanej "sztuką hermetyczną". Hermetycy, przekonani, że alchemia jest najstarszą formą wiedzy, uważali ją wręcz za sztukę boską, to znaczy taką, jakiej używał Stwórca w dziele kreacji.
Moje oczy otwierały się na Śląsk stopniowo i z udziałem wielu akuszerów. Nie będę tu wspominał mego dziadka ani ojca. Im jestem winien osobne słowa, które kiedyś napiszę. Ale muszę wydobyć z pamięci tych wszystkich, którzy odsłaniali mi sedno śląskiej rzeczy. Zacznę od osoby prawie nie znanej mi, dość przypadkowej w moim doświadczeniu.
Gabinetów takich, będących sekretną świątynią, której ściany są stronami świata, było i jest zapewne więcej. Wyobrażam sobie sztaby, gdzie nad mapami zapadają wyroki. Militarno-diabelskie podziemia, w których czubek ołówka - przedłużenie generalskiej ręki - wykreśla na mapie kształty rzeczywistości. Bo i mapa posiada zastosowanie w hierofanii zła. Ale święto zniszczenia, roztrwonienia i nadużyć - czyli wojna - jak nas przekonywa Roger Caillois, jest także sakramentem.
Nieco podobnie, trzysta lat później, naiwną imitacją - w najlepszym znaczeniu tego słowa - kubizmu były obrazy Tadeusza Makowskiego, także urodzonego w Oświęcimiu. Podpisywał się na nich - Tadée - jakby to bardziej czyniło go Francuzem. Niegdyś byłem wrażliwy na ich wdzięk. W pamięci zapisał mi się dobrotliwy Szewc, którego Makowski namalował gdzieś w Bretanii.
Nie ma już czego szukać we Wrocławiu. Pożegnaliśmy Anioła Ślązaka, który umożliwił nam przeprawę przez kolejny odcinek tej pośpiesznej podróży. Przebyliśmy połowę drogi oszacowanej przez Martina Helwiga na dziewięć dni. Mamy w perspektywie Zgorzelec, który w różnych czasach zmiennie nazywano - Gorzelice, Gorzelec, Görlitz. Tutaj we wrześniu roku 1577 na Büttnergasse spadła nocą kometa i - jak pisze Erhard Scultetus - spowodowała pożar.
Podobno trzydzieści lat później znów go widziano żywego.
Także inny "hrabia" z tej samej epoki był w posiadaniu recepty na nieśmiertelność. Odkrył ją pomiędzy książkami w pałacowej bibliotece rodziny von Waldstein, gdzie spędzał ostatnie lata barwnego życia. Ale posiadanie sekretu nieśmiertelności nie uchroniło Giacomo Girolamo Casanovy przed pochówkiem na cmentarzu w północnoczeskim Duchcovie (zob. Appendix 3).
