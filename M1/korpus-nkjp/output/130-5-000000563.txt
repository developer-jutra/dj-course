Kilkunastu opolskich policjantów szukało w piątek wieczorem 4-letniej dziewczynki, która wyszła z domu przy ul. Fiołkowej w Grudzicach. Dziecko znalazł ponad 3 kilometry od domu kierowca przejeżdżający leśną drogą. Dziewczynka była pod opieką dziadków. Wybiegła za pieskiem, który czmychnął jej z podwórka. Kiedy opiekunowie zorientowali się, że dziecka nie ma, wezwali policję.
