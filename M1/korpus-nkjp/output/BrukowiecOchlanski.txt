Wśród pozostałych można wyróżnić sporą grupę związanych z rolnictwem i wsią w ogóle: rolnictwo (7), rolnictwo polskie (1), rolnictwo Szwecji (1), rolnictwo światowe (1), rolnictwo a ekosystem (1), wieś polska w 19 wieku (1), stara wieś (1), dożynki (2).
Owszem, Brukowiec, jak każda szanująca się wsiowa gazeta posiada dział poświęcony rolnictwu, ale wierzcie mi, nic nie piszę o rolnictwie Szwecji!!!
Tak czy siak, impreza była udana, mimo niepogody. Swoja drogą można by przełożyć ją na lato, można by tłoczyć jakieś bułgarskie winogrona, przynajmniej wino nie byłoby takie cierpkie.
Dyrektor, jego muzeum, jego wino, jego goście. Nasz kac.
Tłoczenie winogron. Lepiej tak, niż bosymi nogami zwłaszcza w taką pogodę.
Ludność, która napłynęła do tej wsi po wojnie pochodziła głownie z Berezy Kartuskiej, wielu wywodzi się z Wielkopolski, Rzeszowszczyzny a nawet z Warszawy. Ci, którzy zjawili się tu w latach późniejszych zostali bezwzględnie wchłonięci przez ochlański żywioł, rozpłynęli się w tym wielokulturowym tyglu jakim jest Południowy Manhattan.. tfu! jakim jest Dolna i Górna Ochla.
Jeśli zatem jeszcze kiedyś natkniesz się na promocję gminy czy miasta w stylu: "Inwestujcie u nas! Tu pieniądze leżą na ulicy!" to już wiesz o co chodzi. To taka aluzja, że nie mają tam jeszcze asfaltu i czekają właśnie na jelenia, tzn. inwestora, który wtopi u nich  szmal .
My, naród Ochlański świadomy swych praw, a raczej ich braku, dumni z bycia  Ochlapusami  ustanawiamy co następuje:
1. NIE umiastowieniu - obronie naszych kur i czci naszych krów, w trosce o integralność naszych chlewików i wolności naszych psów.
2. NIE kanalizacji,  gazyfikacji ,  asfaltyzacji  i innych acji.
3. TAK wolności wyboru odoru.
4. NIE wyrównywaniu podatków, bo oznaczałoby to ich podwyżkę.
Większość z dotychczasowych odwiedzających naszą stronę trafiła tu bezpośrednio (3099) pozostali trafili tu przez różnego rodzaju wyszukiwarki, głownie przez Onet, Wirtualną Polskę, Google, Altavistę.
Oto najciekawsze pytania jakie doprowadziły do Brukowca niektórych Czytelników. Przyznam, że sam byłem zdziwiony...
A zatem pierwsza grupa to pytania o samą Ochlę (59) i Big Szwagra (11). Można uznać, że trafione również były odpowiedzi na hasło "skansen" (9).
Trafili tu również osobnicy szukający wieści z innych miast: indianapolis (2), hermsdorf (2), sulechów koło zielonej góry (1).
Myślę, że hasło "Sulechów koło Ochli" dałoby podobny wynik.
Kilka osób chciało dowiedzieć się czegoś o polityce i problematyce społeczno-ekonomicznej: wybory 2000 (2), wybory (2), wojna religijna (1), konflikty na tle religijnym (1), kronika kryminalna (2), rynek walutowy (1).
Jak zostać Ochlapusem? Skrócony poradnik dla chcących żyć z sensem inaczej.
Od czego zacząć? Od przeprowadzki, choć na pewno samo zamieszkanie w Ochli nie uczyni z Ciebie  Ochlapusa . To jedynie zmiana adresu. By zostać prawdziwym  Ochlapusem  konieczna jest zmiana mentalności, ba! osobowości, a kto wie, może nawet  jestestwa .
I kto straci najwięcej? Bilans dla miastowych pozostawmy Gazecie Wyborczej i Lubuskiej. Zajmijmy się  Ochlapusami . Zwolennicy umiastowienia uważają, że już nazajutrz po aneksji, w Ochli pojawią się buldożery, że rozpoczną się energiczne prace drogowe, ruszy budowa kanalizacji i gazociągu. Jakoś do tej pory obywamy się bez tego. Z ewentualnych korzyści należy jeszcze wspomnieć o tej najbardziej namacalnej: autobusach, jako że kursować będą w granicach miasta powinny być tańsze.
Z ostatniej chwili: Zubożała oferta komunikacyjna adresowana do  Ochalpusów . Aktualnie nieczynny teleporter zostanie adaptowany na kolejny sklep spożywczy.
Skandal.
Oto aktualna trasa autobusu linii nr 27. To dla tych, którzy się do nas wybierają. Jeśli masz zainstalowany sterownik Flash'a i czas na ściągnięcie 19 kB to zerknij.
Ten kierownik to ma chyba fioła. Kazał odkopać, znowu zdrenować. Mówi, ze zrobimy studzienkę i się to podłączy do  kanalizy . "Zrobimy"! My "zrobimy" tylko , że "waszymi" rękami! Cwaniaczek... Tak spękać, i to chłop! Nie ma to jak babka weźmie sprawy w swoje ręce... he he.. byle tych rąk zimnych nie miała... hhhh.. ale mi się dowcip wyostrzył, jutro opowiem to Frankowi, bo dziś już dał sobie w  dydę...
Czy Ochli potrzebne są wybory?
Kolejne wybory, tym razem samorządowe, to kolejne głosowanie, które pewnie i tak nie zmieni szarej rzeczywistości Ochli. Ale kto tam wie. Wszak na plecach nowego wójta i jego radnych wjedziemy, daj Bóg, do Unii Europejskiej. Czego najpewniej owe władze nie omieszkają sobie przypisać.
Naczelny -Dlaczego zdecydował się Pan stanąć w obronie integralności Ochli?
FLR -Jako architekt zasmakowałem w niepowtarzalnym charakterze tej wsi. Wiele projektowałem, sporo podróżowałem. Efektem mojej pracy i licznych podróży jest album "Od Domu nad Wodospadem do nikąd". Tu bowiem, w Ochli chciałbym umiejscowić ostatni rozdział tej retrospektywnej wędrówki przez czas znaczony wielką architekturą...
Naczelny -Tak, rozumiem. Co Pana urzekło w naszej wsi, wydaje się tak pospolita?
Córka Ludwika Węgierskiego i Elżbiety Bośniaczki, królowa polska od 1384. Początkowo rządy za małoletnią królową sprawowali panowie małopolscy. Jak widać wcześnie dziewucha zaczęła. Wyszła za mąż w wieku 4 lat, co nie przeszkodziło jej w karierze zawodowej, bo mając 10 lat wskoczyła na stołek.. oj, na tron królewski. I kto to mówi, ze po ślubie dziewczyny lądują przy garach? Dobry przykład dla panienek ochlańskich.
"Lubuska" tłumaczyła, że niepowodzenia linii to również wina pasażerów.
- To zwykła ludzka zazdrość. Ile razy byliśmy świadkami jak np. niektórzy pasażerowie kłócili się z kierowcą o to, że jeśli płacą to nikt nie będzie im mówił czy wolno czy nie palić im papierosów w autobusie. Raz nawet pod gardłem kierowcy znalazł się nóż - cytowała podróżnych.
A zatem, jeśli szukacie rozrywki, jeśli lubicie odurzać się swądem palonej gumy w a nagły pisk opon za plecami kojarzy się wam ze szczytowaniem, zapraszamy do Ochli! Krótki spacerek po przejściach dla pieszych w okolicach przystanku zadowoli wasze najbardziej wyrafinowane gusta. Jeśli jesteś babcią, kuternogą albo niedowidzisz - dreszczyk emocji gwarantowany!
Weźmy na przykład pomnik w centrum wsi. Najpierw, w latach 90-tych XIX wieku postawiono tu obelisk ku czci poległych  Ochlapusów  w wojnach 1866 i 1870 roku.
Jako że w I wojnie światowej znowu również zginęło paru mieszkańców Ochelhermsdorf, pomnik wypadało rozbudować. No i rozbudowano w 1923 roku, na bocznych skrzydłach wyryto 53 nazwiska poległych żołnierzy. Na środku stała sobie postać żołnierza w pruskiego hełmie, co zresztą normalne.
Jakie zatem pojęcie o rządzeniu gminą ma przeciętny  Ochlapus , skoro ochlańskie elity wypisują takie bzdury na swoich plakatach wyborczych? Zakładam bowiem, że to właśnie elity świadome swej misji startują w tych wyborach. Przy okazji niejako wyłazi, jak głęboko mają te elity swoich wyborców, próbując żenić im takie  kity .
Kim są mieszkańcy Ochli? Nie, nie jest to kolejna pseudonaukowa i czcza dyskusja w stylu "Czy Baskowie pochodzą z Gruzji?", "Etruskowie z Lidii?', "A kudłaci Ajnowie z konstelacji Oriona?". Tu sprawa jest znana i udowodniona bezsprzecznie: mieszkańcy Ochli w ogromnej większości pochodzą z Berezy Kartuskiej. Co jednak rodzi kolejne problemy, ale o tym po tym. W pytaniu zadanym na wstępie chodzi jednak o coś ważniejszego: Jak nazwać mieszkańca Ochli?
