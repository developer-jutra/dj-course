Wiedząc to wszystko, łatwiej będzie rodzicom pomóc dziecku w przedszkolnej adaptacji.
Warunek najważniejszy to cierpliwość i opanowanie, o które, w gruncie rzeczy, najtrudniej. Pamiętajmy jednak, że nasza złość i niecierpliwość tylko pogorszą i tak niełatwą sytuację. Dziecko nie dość, że cierpi z powodu samotności, to jeszcze czuje się winne i ukarane, bo rodzice, zniecierpliwieni scenami w szatni, rozstają się z nim w gniewie.
Im głębiej przeżywamy żałobę, tym trwa ona krócej, tym korzystniej kształtuje nasz stosunek do świata i porządkuje hierarchię wartości. Łatwiej może wówczas w sercach, a szczególnie w sercach dzieci, pojawić się miejsce na nową osobę u boku mamy czy taty.
Dzieci zadają nam wiele trudnych pytań. W niektórych z nich kwestionują nasz sposób myślenia, nasze wybory i decyzje, wymuszając refleksje nad naszym życiem. Nie przepadamy za tym. Ale właśnie dlatego ważne i trudne rozmowy warto z dziećmi podejmować.
Czyj ja jestem?
Pojawiające się wątpliwości, co do istoty związku z opiekunami - czy aby na pewno to moi rodzice? - są też próbą ratowania się, mechanizmem obronnym stosowanym w bardzo bolesnych sytuacjach. Łatwiej wszak znosić okrutne traktowanie ze strony rodziców, mając nadzieję i wiarę, że są oni tylko rodzicami przybranymi, a nie prawdziwymi - złą macochą i złym ojczymem, w gruncie rzeczy obcymi ludźmi.
Co mogą zrobić rodzice jedynaków, by zmniejszyć dziecku ciężar jedynactwa?
Przede wszystkim warto od początku dbać o dobre relacje dziecka z rówieśnikami, troszczyć się, żeby miało ono stałe kontakty z dziećmi z sąsiedztwa czy w rodzinie. Jedynak powinien chodzić do przedszkola, a gdy dorośnie, wysyłajmy go na samodzielne wakacje, na kolonie i obozy.
W sytuacji zaostrzonego konfliktu potrzebna bywa fachowa pomoc terapeuty rodzinnego. Kiedy dziecko dotychczas zdrowe zdradza objawy znerwicowania lub sprawia trudności wychowawcze, ważny to sygnał, że w rodzinie dzieje się coś niedobrego. I wtedy właśnie warto poszukać pomocy, nie oddelegowując do leczenia niezbyt kochanego dziecka, pod hasłem - musisz coś ze sobą zrobić, żeby nie było z tobą kłopotów. Pomoc terapeutyczna potrzebna jest wówczas całej rodzinie.
Kryzys zaufania zawsze ma negatywne i długofalowe konsekwencje wychowawcze. Dziecko przestaje z nami rozmawiać, opowiadać nam o swoich problemach i kłopotach i odpłaca pięknym za nadobne. Jeśli więc jako rodzice nie potrafimy dotrzymywać obietnic, lepiej już niczego dziecku nie obiecywać, a za to od czasu do czasu zrobić mu niespodziankę.
Z moją babcią mam bardzo fajnie, bo ona mi płaci za to, że ją odwiedzam. Zawsze mi mówi: "Jak przyjdziesz do babci, to dostaniesz pięć złotych". Łukasz, mój kolega, musi do swojej babci chodzić za darmo i na pewno mi zazdrości, bo ciągle się mądrzy, że w normalnej rodzinie nikt nikomu za nic nie płaci. Czy moja rodzina jest nienormalna?
Budowanie relacji między rodzeństwem powinno być przedmiotem szczególnej troski nas - rodziców. I nie może ono opierać się wyłącznie na zaklęciach typu "to przecież jest twój brat", "musisz kochać swoją siostrę". Potrzebna jest nasza nieustanna uwaga, dotycząca szczególnie sprawiedliwego podziału uczuć, pochwał, uznania, dóbr, czasu poświęcanego dzieciom.
Bardzo chciałbym mieć brata i siostrę, żebym mógł się z nimi w coś bawić, tak jak ma mój kolega z przedszkola. Ja ciągle jestem sam i muszę sobie sam wymyślać zabawy. Proszę rodziców, żeby się zgodzili, ale oni nic sobie z tego nie robią. Dlaczego?
Najlepiej jest wtedy, gdy mają oni własny świat i własne sprawy i z kontrolowanym entuzjazmem godzą się, od czasu do czasu, zaopiekować wnukiem. Traktują to ze zdrowym umiarem, pamiętając, jak rozkłada się odpowiedzialność i jakie mogą być konsekwencje przeoczeń, o których mówiłem.
