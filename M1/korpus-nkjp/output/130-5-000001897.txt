Ludmiła Putin, żona prezydenta Federacji Rosyjskiej Władimira Putina, rozpoczęła wczoraj wizytę w Polsce od zwiedzenia zamku na Wawelu. Wizyta ma charakter prywatny. Pierwsza dama Rosji przyleciała do Polski na zaproszenie Jolanty Kwaśniewskiej. Obie panie w katedrze na Wawelu podziwiały m.in. Kaplicę Zygmuntowską i Kaplicę Świętokrzyską, a potem zeszły do grobów królewskich.
