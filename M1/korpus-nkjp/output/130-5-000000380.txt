Obydwa zespoły są jedynymi przedstawicielami naszego kraju w Pucharze Saporty, oba również zgłaszają aspiracje do wywalczenia mistrzowskiego tytułu w tym roku. Ale i bez tego mecz zapowiadałby się bardzo ciekawie, podobnie jak półfinały play off minionych rozgrywek lub finał przed dwoma laty. Tym razem atrakcyjność potyczki podniesie fakt, że Hoop i Zepter reprezentują mocno zmienione oblicza.
