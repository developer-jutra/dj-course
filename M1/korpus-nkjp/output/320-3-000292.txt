Trudno jednak zgodzić się z opinią, że pozbawienie osób fizycznych wskazanego uprawnienia oznacza formalny zakaz udzielania upoważnień pośrednikom niepaństwowym. Wśród "organizacji i instytucji", działających obecnie w Polsce w charakterze pośredników pracy, jest wiele podmiotów niepaństwowych, których przykładem mogą być fundacje, stowarzyszenia czy związki zawodowe. Przytoczona opinia budzi wątpliwość także w świetle międzynarodowej praktyki stosowania postanowień konwencji nr 96 MOP.
