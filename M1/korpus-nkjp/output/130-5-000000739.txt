Zbigniew F., były asystent odwołanego wiceszefa MON, Romualda Szeremietiewa, został wczoraj aresztowany na trzy miesiące przez Sąd Okręgowy w Warszawie. W czwartek Prokuratura Okręgowa w Warszawie skierowała do sądu wniosek o aresztowanie. Uzasadniony on został tym, że podejrzany może utrudniać postępowanie oraz że istnieje uzasadniona obawa jego ucieczki.
