Głównym celem przebudowy było dostosowanie promu do nowych, zaostrzonych po katastrofie "Estonii", wymogów bezpieczeństwa żeglugi. Z obu stron kadłuba zainstalowano  tzw. zbiorniki suche, stanowiące rodzaj stalowych pontonów, zwiększających stateczność jednostki. Zmodernizowano także część hotelową promu, wyremontowano siłownię, zainstalowano 6 nowych wejść na pokłady.
