Małżonkowie okres wojny spędzili osobno, widując się sporadycznie. On został korespondentem wojennym I Brygady, ona - najpierw pracowała w redakcji pisma "Chłopska Sprawa" w Piotrkowie, a od stycznia 1916 w redakcji "Polski Ludowej" w Lublinie.
Tak jak Piotrków stał się chcąc nie chcąc ośrodkiem promieniowania Departamentu Wojskowego NKN, tak Lublin stał się na jakiś czas stolicą "roboty Piłsudskiego", a wpływy NKN pozostały tam zawsze dosyć znikome - wspominała.
Namiętnie sposobię zapasy - dziś smażę borówki - zamarynowałam grzyby i rydze (dziś też jadłam smażonych rydzów, aha) - mam pod tym względem szerokie plany. Chciałabym, żeby u nas było w tym roku zacisznie i ciepło i obficie, jak na wsi - ale może to nikomu na nic nie będzie potrzebne?
