Trójka grotołazów z Berlina rozpoczęła w sobotę penetrację średniowiecznej studni w Otmuchowie (Opolskie). Akcja odbywa się pod nadzorem polskich służb ochrony zabytków. Źródła historyczne podają, że studnia należała do zamku biskupów wrocławskich. Według legend, w studni głębokiej na ponad 30 metrów znajdują się wejścia do lochów i tajnych chodników łączących posiadłości właścicieli zamku.
