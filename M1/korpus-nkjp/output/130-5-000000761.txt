Ekipa telewizyjnych "Wiadomości" została obrabowana w Bajran Curri w północnej Albanii, około 25 km od granicy z Jugosławią. Dziennikarze stracili wartą kilkadziesiąt tysięcy dolarów kamerę. Zdaniem dziennikarza "Wiadomości" Piotra Góreckiego, członka ekipy, napad miał charakter rabunkowy. Nikomu nic się nie stało. "W samo południe wracaliśmy ze zdjęć, gdy podeszło do nas dwóch bandytów uzbrojonych w kałasznikowy."
