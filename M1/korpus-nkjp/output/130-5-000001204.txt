Jedno z hiszpańskich wydawnictw płytowych wprowadziło do sprzedaży płytę, która ma zapewniać psom odprężenie i przeżycia estetyczne. Melodie zawarte na płycie o tytule "CD Can" zawierają - jak podała firma - efekty akustyczne, które "w subtelny i delikatny sposób" wzbudzą zainteresowanie czworonogów. Dobór utworów nastąpił przy udziale znawców psychologii zwierząt.
