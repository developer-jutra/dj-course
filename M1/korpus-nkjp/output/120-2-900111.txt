W encyklice  Misja Odkupiciela  Jan Paweł II podkreślił wagę współpracy duchowej w misyjnym dziele Kościoła. "Z modlitwą — pisze — trzeba łączyć ofiarę. Zbawcza wartość każdego cierpienia, przyjętego i ofiarowanego Bogu z miłością, wypływa z Ofiary Chrystusa, który wzywa członków swego Ciała Mistycznego do współudziału w swych udrękach, do "dopełnienia ich braków we własnym ciele" (por. Kol 1,24). Misjonarzowi w jego ofierze winni towarzyszyć wierni i podtrzymywać go własną ofiarą".
Ludzkie "ego" wzbrania się przed wzrostem, przed stawianiem wymagań. Dlatego też dojrzewanie w Chrystusie nie jest łatwe. Nie przypomina wakacji na zalanej słońcem plaży, na brzegu ciepłego morza. Jest związane z cierpieniem, z krzyżowaniem wspomnianego "ego", które lęka się ascezy, które domaga się bezwzględnie i ślepo praw dla siebie… Jest krzyżowaniem "dawnego człowieka z jego uczynkami" (Kol 3, 9).
I Bóg dał człowiekowi swój obraz i podobieństwo, i kobieta szuka tego wyrazu w twarzyczce dziecka.
I Bóg oczekuje od człowieka miłości i wdzięczności, i matka bardzo liczy na to ze strony swego dziecka.
I Bóg z ogromną troską i niepokojem patrzy, jak człowiek pożytkuje wolną wolę oraz rozum, którymi go obdarzył, i matka z takimi uczuciami śledzi rozwój i dorastanie swego dziecka.
Jaka jest nasza przyszłość?
"Straszliwa rzeko społecznego obyczaju! Kto się tobie oprzeć zdoła? Czy nigdy twoje wody nie opadną, nie wyschną? Jak długo jeszcze będziesz gnać nieszczęsnych ludzi ku morzu wielkiemu i groźnemu, trudnemu do przebycia nawet dla tych, którzy do drzewa krzyża przywarli" (św. Augustyn,  Wyznania , 16).
"Czy jednak Syn Człowieczy znajdzie wiarę na ziemi, gdy przyjdzie?" (Łk 18, 8).
Wolność — to dramatyczna alternatywa, to balansowanie między życiem a śmiercią, zbawieniem a potępieniem, wzrostem a karleniem, światłem a ciemnością… Jest to również alternatywa między posłuszeństwem Chrystusowi a posłuszeństwem rozkapryszonemu "ego" (ja). To, co w człowieku grzeszne, winno ulec przetworzeniu.
Żyć przez czterdzieści lat w nieustannej męce i wiernie trwać przy Bogu to wielki heroizm. Nie wolno nam milczeć o heroizmie s. Róży. Pan Jezus powiedział bowiem, że świecy nie stawia się pod korcem, ale na świeczniku, by wszystkim przyświecała. Tak więc i s. Róża winna przyświecać nam swoimi cnotami, w szczególności zaś heroicznym cierpieniem i zgadzaniem się z wolą Bożą.
Oczywiście jest również potrzeba, chyba jeszcze większa, niesienia modlitewnej pomocy umierającym braciom, którzy w najbardziej dramatycznym momencie życia przekraczają próg wieczności. Nie dopuść, aby ten nieunikniony dramat przerodził się w ostateczną tragedię — oto apostolskie zadanie każdego z chrześcijan. Zadanie wynikające z moralnego nakazu miłości bliźniego, który w udręce konania w sposób szczególny potrzebuje umocnienia wiary i nadziei w miłosierdzie Chrystusa, w potęgę Jego krzyżowej zbawczej ofiary.
Może, któraś z Was pragnie naśladować Chrystusa ubogiego, czystego i posłusznego z Maryją, tak jak św. Franciszek i św. Maksymilian. Może i Ciebie Pan woła, aby oddać się Niepokalanej tak zupełnie, dla uświęcenia siebie i zdobycia jak najwięcej dusz dla Chrystusa?…
