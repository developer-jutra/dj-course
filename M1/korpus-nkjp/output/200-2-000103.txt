- Ach, jakiż piękny ma kolega sygnet.
A wtedy bym powiedział:
- Cieszę się, że się koleżance podoba. To po ojcu.
- O, to ojciec kolegi musiał być?… - chciałaby mnie pewnie spytać.
- Niestety, nie żyje - powiedziałbym.
- Jakżeż mi przykro - rozczuliłaby się, bo któż by się nie rozczulił.
- Może jeszcze wróci - powiedział z nadzieją, jakby chcąc oddalić wiszącą w powietrzu kłótnię z wujkiem Władkiem. - Po latach nieraz psy wracają.
- Muszę znaleźć tego sukinsyna, co mu oko wybił - złagodniał i wujek Władek. - Mógł o to oko nie wrócić, że się dotąd nie pomściło. Teraz, po wojnie, będzie łatwiej, zaczną wywlekać różnych zdrajców i inną gangrenę.
- I stoi - zasapanym głosem westchnął któryś.
Z wysiłkiem otworzyłem oczy.
- O, i patrzy - któryś się nawet ucieszył. - E, dobry już jest.
Pójdzie.
- Chłopaki, może by go jednak odprowadzić do domu?
- E, pójdzie. Wyjdziemy na dwór, złapie świeżego powietrza i pójdzie.
Co, Piotrek, pójdziesz, prawda?
Rozłożywszy talerze, przystępuje babka do dzielenia koguta, z powagą i namysłem, jakie przystoją sprawiedliwości. Temu udo, temu drugie udo, temu pół piersi, temu drugie pół, tam kuper, tu skrzydełko, drugie skrzydełko, szyja, za mało tych skrzydełek, za mało tych ud, więc tu coś ujmie, tam dołoży, przełoży, uszczknie, zamieni, doda, przepołowi, medytując, że taki wielki wydawał się ten kogut, taki wielki, póki chodził po obejściu, a nie ma czym dzielić.
- Matko Święta, a przecież Zygmunta czapka w pokoju wisi!
I pobiegła do pokoju, gdzie ta czapka wisiała na gwoździu nad łóżkiem, a wróciwszy z nią, otworzyła drzwiczki do paleniska i zaczęła tę czapkę wpychać w ogień. Ale czy to ręce tak się jej trzęsły, czy daszek okazał się za sztywny, za szeroki, w każdym razie czapka nie chciała się dać wepchnąć.
- Jak nie na tej? - zaperzył się Szmul. - Powiedzieli, jak bożnica.
Ty mi się każesz Pana Boga iść spytać, a ty nie widzisz, gdzie bożnica.
Ty przejrzyj na oczy. Ty patrz, co ty widzisz. Nie na tej. A na której?
Zbłądziliśmy. Już my więcej nie będziemy błądzić.
Dziadek zatrzymał jednak konie i powiedział:
- Zamiast kłócić się, to idźcie się gdzieś spytać.
Szmul niechętnie zaczął schodzić z wozu.
- O, tu ci specjalnie ten chwast zostawiłam i ominąłeś. I tu. I tu. E, z takim twoim plewieniem. Zostawisz chwaścik, a jutro, pojutrze wyrośnie ożóg. Nie nauczysz się plewić, to niczego się porządnie nie nauczysz.
Znów się pochyliła, głośnymi kląsknięciami obmacując ścieżkę. Szła już prawie na bałyku, a od kląsknięć jej dłoni aż się echo hen, w ciemności, rozlegało.
Ale i wujkowi Władkowi żal się nagle tej czapki zrobiło:
- Szkoda takiej czapki. Po wojnie byłaby jak znalazł.
- Co po wojnie!? - Przypierając czapkę drzwiczkami, matka aż się poderwała z kucek. - Po wojnie będzie nosiło się cywilne. Dosyć już tych wojen!
- To by się oderwało gwiazdki i byłaby cywilna - powiedział wujek Władek.
- Nie pal mi tej czapki - powiedział ojciec, patrząc jak się matka z nią szamocze, trochę z żalem, lecz spokojnie, nie przerywając nawet mieszania kaszy.
- Wolę cię mieć żywego niż oficera - wybuchnęła matka. - Zresztą oficerem już i tak nie będziesz.
- Tak tylko dłoń po niej zsuwam - powiedziałem. I coś ścisnęło mnie w piersiach od tych jego słów. - Ale wyślizgana. Ileż to rąk musiało po niej przejść. A przecież niewiele mieszkało ludzi na Rybitwach. Można by sobie wyobrazić taki łańcuch rąk, sunący po tej poręczy, gdzieś tam między nimi i moje, twoich dziadków, panien Ponckich.
- Mama, widziałem Kuferbluma!
- Co ty, dziecko, Kuferblum, a skąd?
- Widziałem, mama.
- E, zdawało ci się. Nie chodź mi tam więcej. Broń cię, Panie Boże.
- Był w mycce na głowie, w chałacie i miał długą białą brodę.
Któryś nawet mi pod nogi splunął:
- Nagła krew, buta zgubić. O, bym zlał, bym zlał.
Inny aż zakipiał:
- Surowym rzemieniem bym zlał. I po gołym tyłku. Ażby krew sikała.
A któremuś oczy wyszły na wierzch, twarz spurpurowiała i wycharczał:
- A może podać kieliszki?
- Nie, szklanki - powiedział.
Postawiła więc dwie szklanki, jedną przed nim, drugą przede mną.
- Tylko synowi niech pan dużo nie leje. Jeszcze po tych egzaminach.
O, jaki to wymizerowany. Nie zje tam jak trzeba. Nie wyśpi się.
- Szlag by go jasny trafił! - Wracał ten, który poszedł do kierowcy.
- No, i co? - ktoś z trwogą zapytał.
- A co, będzie zepsuty.
- Ale przecież jedziemy, to moglibyśmy już dojechać.
Nadstawiłem uszu, bo i mnie zaczął się udzielać niepokój ludzi.
- Mógłby wolniej jechać, aby tylko dojechać. W zeszłym tygodniu tak.
- Nie widać ich, cholerów, dał Bóg. Odjechali.
- Chcieliście przecież, żeby odjechali - powiedział dziadek.
- Co miałem nie chcieć. Ale nie tak daleko.
- Tata siądzie - rzuciła Sulka. - Wóz się chybnie i zlecą.
Usiadł, znów zdjął czapkę i znów się podrapał.
I tak szamocząc się od brzegu do brzegu drogi, znaleźliśmy się znów przy starcu siedzącym na ławeczce, w słońcu, z psem wygrzewającym się u jego nóg. Może byśmy go minęli, tak nas ta figura gdzieś ukryta przed nami pośród chałup, płotów, ogródków, drzew, krzaków zmamiła, lecz nagle jakby spod ziemi doszedł nas jego martwy głos:
- Nie mówiłem, że szukacie czegoś?
- Różnie - odparł, jakby strzepnął coś z siebie.
- Jak to? - zdziwiła się matka.
- Gdzie przed nocą przybiję. Raz na tym, raz na tamtym.
- Ale dom gdzie pan ma?
- Mówię, raz na tym, raz na tamtym brzegu.
Za to w zwykły dzień tygodnia nie przeszło się przez wieś, żeby się nie natknąć na Hankego, jak z tym aparatem na piersiach, nieraz od samego rana, łowił ludzi niczym diabeł dusze i pstrykał. Pstryk. Pstryk. Czy to taką służbę ma, czy taką mściwość? Bo nikomu nie darował, młodym, starym, chłopom, babom, dzieciom.
Blady strach na wieś padał, kiedy Hanke pojawiał się z tym aparatem.
