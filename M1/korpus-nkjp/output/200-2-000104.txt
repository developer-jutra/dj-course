Gospodarzę, można powiedzieć.
- Więc krótko i węzłowato - nie.
- Nie. Na razie nie. A robotę dawaj, jaką tylko masz. Podołamy. Już teraz wielu rzeczom podołamy.
W rozmowie tej była jednak część nie dopowiedziana. Stacho siedzi nad "Małym Rocznikiem Statystycznym" z trzydziestego szóstego roku i nie może zmusić się do szukania potrzebnych danych w kolumnach drobniutkich cyferek.
Konwojent, delegowany przez fabrykę, został już obrobiony. Chodziło teraz o to, aby dopilnować uczciwego załatwienia interesu.
- Najpierw weźmiecie wózek i z Mietkiem od dozorcy zawieziecie puste beczki po melasie do tego składu węgla. Beczki trzeba zabrać od Koralowej z Kercelaka, wiesz gdzie? No, to wszystko.
Rób - dostaniesz dwie setki.
Młodzieniec skrzywił się.
Jurek milczał.
- Mam ci coś prawdziwego powiedzieć? Nie daj się z tego kantu uderzyć. Szkoda byłoby, boś chłopak łebski i przydałbyś się nam.
- Komu - nam?
- Jurek! Do roboty! Deski nosić! - Majster podkreślił - "deski nosić", aby chłopak nie wyobrażał sobie, że jest wielkim rzemieślnikiem.
Oto Jacek ukradł pistolet i nie chcą go nawet dać do ręki "Jeannotowi". Powiadają: "Przeszkoliliśmy się w rozbieraniu, czyszczeniu i celowaniu, daliśmy na dzielnicę - niech inni się szkolą. Jeśli będzie akcja - broń znajdzie się". Zatracą, zatracą na pewno. A jemu nie wierzą.
Zastanawiał się chwilę i lojalnie przyznał: - Mają rację.
- Niech pan zrozumie, nie zdołałem załatwić formalności, jestem Niemcem oczywiście...
Komendant machnął dłonią.
- Na swoją własną odpowiedzialność pan wejdzie do miasta.
Ja nic o tym nie wiem. Radzę iść środkiem ulicy i podnosić ręce na każde wezwanie. Pański dom leży w rejonie nie opanowanym przez bandytów. Heil Hitler.
- Heil Hitler.
- Jacuś, daj spokój - poprosił Stacho. - Daj, bracie miły, spokój, bo zaczynasz gadać na okrągło i do niczego już nie dojdziesz. Narobiliście mi mętliku w głowie.
Każda z jego myśli zakończona była teraz znakiem zapytania.
Najgorsze było to, że wyczuwał, iż nie są wyprane z sensu apele Jurka, żeby nie upraszczać, a w gadaninie Jacka tkwią również ziarna prawdy.
- Broń będzie. Jeszcze nie wiem dokładnie, gdzie chowają.
Ale we wtorek przyniosę do Jurka. -- To powiedział nagle Jacek Szermentowski, a wszyscy zamilkli. Twarz Jacka nie wyrażała żadnych uczuć - ani dumy, ani troski. Komunikował wieść po swojemu, wadliwie akcentując słowa.
- Jak to? - "Jeannot" łyknął ślinę i z półotwartymi ustami gapił się w drewniane oblicze Jacka. - Ty? Jak?
