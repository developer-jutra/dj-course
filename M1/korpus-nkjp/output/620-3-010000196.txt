Język D – wieloparadygmatowy język programowania umożliwiający programowanie obiektowe, imperatywne oraz metaprogramowanie. D został stworzony przez Waltera Brighta, znanego jako twórca kompilatora Zortech C. Ma on być obiektowym następcą języka C, jednak w przeciwieństwie do języka C++ nie jest w pełni zgodny składniowo z poprzednikiem. Możliwe jest jednak używanie skompilowanych modułów napisanych w języku C oraz w pewnym stopniu w C++.
