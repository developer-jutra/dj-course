Wszystko wskazuje, że obrońca Górnika Zabrze, Grzegorz Lekki od 1 stycznia zmieni barwy klubowe. Arminia Bielefeld podtrzymała swe zainteresowanie polskim piłkarzem. Rozmowy w sprawie transferu prowadzone były do przedwczoraj, a delegacja niemieckiej spółki menedżerskiej, która pilotuje sprawę, wyjechała w dobrym nastroju. Definitywnych ustaleń jeszcze nie ma, ale strony osiągnęły znaczne zbliżenie.
