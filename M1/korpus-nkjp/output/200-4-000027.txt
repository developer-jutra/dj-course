– Niech się pani nie przejmuje – powiedziała mama Janki, kończąc malować paznokcie klientki. – Zmieni się. Młody jest, porywczy, ale złagodnieje z wiekiem. Może się zakocha i jakiejś kobiecie nieba przychyli? Na pewno tak będzie – dokończyła, bo wiedziała, że klientki trzeba pocieszać.
– Proszę pana, czy gdyby ktoś wypadł z szóstego piętra, to na pewno umrze?
Mężczyzna spojrzał w górę.
– Chyba tak, chociaż... – zastanawiał się przez chwilę. – Mógłby zatrzymać się na którymś z balkonów. Pani widzi, jak są zbudowane. Wylądowałby na czwartym...
– A wieżowiec telewizji nie jest wyższy? – zapytała Irena.
Zaprzeczył, ale ziarno niepokoju zostało zasiane. Gdy jechali nad jezioro Głębokie i ojciec Roberta z ronda skręcił w aleję Wojska Polskiego, chłopak zaczął krzyczeć. Stary nie wiedział, o co chodzi, więc zatrzymał samochód niedaleko budynku telewizji.
– Syneczku, co się stało?
Syneczek, skulony na tylnym siedzeniu, wył, jakby go zarzynali.
– Spokojnie, mam też karty.
Około czternastej trzydzieści był drugi telefon, już z Kołbaskowa. Henryk informował, że Jenny przespała granicę i nikt jej nawet nie budził.
– Spojrzeli tylko na tablicę rejestracyjną, popatrzyli w dokumenty i nic. Lubię być obywatelem Unii Europejskiej! – radośnie powiedział Henryk.
– Marto, dlaczego ukrywasz pomadkę? – zapytała psycholożka. Wszyscy pacjenci byli po imieniu, bo terapeutka tak kazała, ale ona sama pozostała „panią magister”.
– Stara nie pozwala – odpowiedziała.
– Stara, czyli...
– Moja matka.
– To brzmi o wiele lepiej. Używajmy ładnych określeń – pouczyła pani magister. Mówiła powoli i wyraźnie. – Dlaczego twoja mama zabrania używania pomadek?
– Ja już pójdę – powiedział, gdy podał receptę.
– Nie, musimy pogadać.
W salonie pozostały ślady imprezy. Ciotka usiadła w fotelu i wcale się nie odzywała. Marek zaczął sprzątać: wyniósł do kuchni brudne naczynia oraz butelki. Przetarł stół.
– Zaparzę cioci kawę – zaproponował.
– Nie. Musimy pogadać – powtórzyła.
– Do you speak English? – zapytał.
– Yes.
Henryk szykował się, by wypowiedzieć następne zdanie, ale spojrzał na książkę.
– Historia myśli socjologicznej – przeczytał tytuł.
– Polak – bez zdziwienia powiedziała młoda kobieta. – Nie musimy gadać po angielsku.
Myślała, że mieszka w Berlinie, i ucieszyła się, że jest przyjezdnym ze Szczecina.
– Dobrze – powiedziała Jenny.
Kupił ją. Kupił tak, jak kupuje się jałówkę, by mieć później cielaka i mleko. To zdanie mama Henryka powtarzała po polsku, dopiero potem przechodziła na jidysz. Zapamiętał.
Nie chciał mieć krowy. Potomstwa też nie, a zresztą kobieta, którą odnalazł, miała już pięćdziesiąt trzy lata. Musiał jednak zapłacić.
Wyłączył telewizor, czując, że jeszcze chwila i od świątecznego patosu wyrosną mu skrzydła husarskie.
W kilka dni po święcie armii do Marka zatelefonowała Beata: u koleżanki z żonatym narzeczonym coś się stało i tylko on mógł pomóc. Zapytał, czy ma wziąć narzędzia: spodziewał się, że będzie musiał naprawiać kran lub piecyk. Beata zaprzeczyła. W tle słyszał monotonny płacz.
Pod koniec tygodnia zaczął jej szukać. Zadzwonił do szpitala w porze wieczornej.
– Jenny? – dopytał wesoły neurochirurg, który miał nocny dyżur. – To wariatka. Stuknięta, ale fajna. Trudna – ściszył głos.
– Możesz mówić?
– Tak... Chwileczkę... Już... Owija facetów wokół palca. Ciebie też wzięło – dodał ze śmiechem.
– Odwieziemy moją córeczkę? – zapytała.
– Tak – potwierdził Henryk, chrząkając.
Jenny ubrała się w kremową sukienkę, włosy spięła w kok i zrobiła delikatny makijaż. Na ramiona zarzuciła starą liliową chustę.
– Dobrze? – zapytała Henryka.
– Wyglądasz pięknie.
– Pies. Weźmy też psa – powiedziała.
