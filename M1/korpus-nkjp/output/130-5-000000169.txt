Toksyczne odpady znaleźli tym razem nie pracownicy szczecińskiego Miejskiego Przedsiębiorstwa Oczyszczania, ale gryfińscy policjanci. I nie w pojemniku na śmieci, lecz na strychu. W obu przypadkach chodzi o odczynniki chemiczne z dawnego szkolnego laboratorium. W miniony czwartek - w asyście prokuratora i gryfińskich strażaków - policja przeszukała strych zlikwidowanej szkoły.
