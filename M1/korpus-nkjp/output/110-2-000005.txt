Amerykanin ma ogromny szacunek dla pieniędzy i dla tych, którzy potrafią je zarabiać. Nie trzeba dodawać, że uczciwie. Bogaty nie jest obiektem niechęci, nie jest automatycznie uważany za złodzieja. Posiadanie pieniędzy pomaga w życiu i, co ważniejsze, w polityce. Milioner startujący w wyborach chwali się swoim majątkiem i chętnie informuje, jak go zrobił, oczywiście zawsze mówiąc, że zdobył go uczciwą, wytężoną pracą, dzięki swoim zdolnościom, szczęściu i pomocy boskiej.
A jednak się żegnam. Całkiem prywatnie, bez szumu i propagandy. Zapewne już nie wrócę do Ameryki, już nie wrócę do amerykańskich tematów.
A przeżyłem w tej Ameryce ponad dziesięć lat. Pięknych i przyjemnych, trudnych, a nawet tragicznych. Płaciłem za to i zarabiałem na tym. Zmądrzałem od tego, ale wcale nie do końca, i zgłupiałem, ale też nie do końca.
Otóż Clintonowi nigdy nie zarzucono, że ma brata przyrodniego, którego niepodobna zaliczyć do budzących szacunek obywateli. Nie zarzucano mu, że jak długo mógł to robić bez naruszenia prawa, bronił brata i pomagał mu. Ale kiedy wymagałoby to przekroczenia granic prawa, Bill powstrzymał się z pomocą. Przyjmowano to jako coś naturalnego. Mam prawo przypuszczać, że reakcje Polaków w takim wypadku odbiegałyby od zachowania Amerykanów.
