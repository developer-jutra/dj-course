Prezydent Aleksander Kwaśniewski nie pojedzie do Lwowa 21 maja. Oświadczył, że nie ma warunków dla uroczystego otwarcia Cmentarza Orląt Lwowskich w najbliższy wtorek. Według prezydenta, na razie nie można podać nowej daty otwarcia cmentarza. - Stwierdzam, że nie ma warunków, aby w sposób godny, w spokoju i skupieniu 21 maja dokonać uroczystego otwarcia Cmentarza Orląt Lwowskich - powiedział w piątek prezydent.
