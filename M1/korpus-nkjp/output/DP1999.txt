SZKOŁA NORMALNEGO ROZWOJU (ul. Dunajewskiego 6/14) zaprasza dzieci w wieku 5 - 8 lat na zajęcia: klubu szachowego, naukę czytania, języka angielskiego, pływania oraz rozwijające wrażliwość muzyczną i plastyczną. Zajęcia od pon. do pt. w godz. 15 - 17, w grupach maksymalnie 8-osobowych. Dodatkowe informacje pod numerami tel. 429-56-29 lub 421-30-26.
DROGA WRÓŻBA. Cyganka, która wróżyła kobiecie na placu Matejki - wykorzystała jej nieuwagę i ukradła 300 złotych. Włamywacze dostali się do kiosku przy alei Solidarności - wcześniej wyrywając deski w bocznej ścianie i odginając blachę zabezpieczającą. Z kiosku ukradli m.in.: kawę, zupy w proszku i czekolady. Właściciele sklepu ocenili straty na ponad 4 tysiące złotych. (jś)
Załoga karetki reanimacyjnej, która udzielała pomocy pobitemu kibicowi Czarnych Słupsk trzynastoletniemu Przemkowi Czai, słyszała od będących przy tym młodych ludzi, że pobił go pałką policjant.
Przed Sądem Okręgowym w Koszalinie zeznała tak wczoraj pielęgniarka z karetki. Zeznania te potwierdzili pozostali członkowie załogi karetki.
Pawłowi M. zarzuca się również, że działał z zamiarem spowodowania ciężkiego kalectwa rzucając nożem w głowę włoskiego piłkarza Dino Baggio. W tej sprawie krakowska prokuratura przygotowuje akt oskarżenia. W tej chwili "Misiek" odsiaduje rok więzienia za pierwsze pobicie; kara została mu odwieszona przez Sąd Rejonowy dla Krakowa Podgórza po tym, jak pobił policjanta.
Przez pierwsze pół godziny meczu przewagę mieli piłkarze Dalinu, którzy po strzale z wolnego Rudzkiego i niezbyt dobrej interwencji Frączka objęli prowadzenie. W końcówce I połowy po koszmarnych błędach w defensywie Dalinu najpierw Dzieński, a następnie Chlipała zdobyli gole dla Kadry. Po zmianie stron warunki gry dyktowali podopieczni trenera Franczaka, ale znakomitych sytuacji nie wykorzystali dwukrotnie P. Giza i Czerwiec.
Do sejmowego projektu ustawy o powszechnym obowiązku obrony senatorowie zgłosili bowiem kilkanaście poprawek, do których teraz będą musieli ustosunkować się posłowie. Trudno stwierdzić, kiedy nowa ustawa wejdzie w życie.
Sejmowy projekt zakłada, że służba zasadnicza będzie trwać 12 miesięcy, zaś zastępcza służba wojskowa - 21 miesięcy (obecnie 2 lata).
W GALERII AUTORSKIEJ BRONISŁAWA CHROMEGO (Wola Justowska, park Decjusza) 24 bm. o godz. 17 - otwarcie Siódmej Poplenerowej Wystawy Malarstwa. Ekspozycja będzie czynna do 30 października.
W KAPITULARZU OO. DOMINIKANÓW (ul. Stolarska) 24 bm. o godz. 20.15 - spotkanie z Jean-Romainem Frischem z Paryża "Energia - Bóg czy diabeł? - chrześcijanin w świecie energii: modlitwa, praca i świadectwo".
W RAMACH "LATA Z CHOPINEM" (recitale fortepianowe we "Floriance" przy ul. Basztowej 8, bilety po 8 i 5 zł do nabycia przed koncertem) - 1 sieprnia o godz. 17 wystąpi Marta Komorowska.
W ALTANIE MUZYCZNEJ DWORKU BIAŁOPRĄDNICKIEGO (ul. Papiernicza 2) - w każdą niedzielę o godz. 16 letnie koncerty kameralne.
- Warta SA jest nadal zainteresowana przejęciem portfela i sieci dystrybucji Polisy SA, pomimo odebrania jej licencji - poinformował prezes Warty SA. Agenor Gawrzyał powiedział na konferencji prasowej, że Warta ocenia, iż środki potrzebne do sanacji portfela Polisy i pokrycia marginesu wypłacalności wyniosą ok. 270-300 mln zł.
Rada Dzielnicy I zwróciła się także do Komisji Promocji, Współpracy i Informacji Rady Miasta Krakowa, by ta zobowiązała odpowiednie wydziały UM i instytucje do umieszczania na planach miastach i folderach informacji o toaletach publicznych.
Zdaniem radnych, toalet publicznych jest zdecydowanie za mało.
Na osiem miesięcy więzienia w zawieszeniu na dwa lata skazał Sąd Rejonowy w Głogowie (Dolnośląskie) właściciela psa, który bezczynnie przyglądał się jak jego zwierzę gryzie kobietę.
34-letniego głogowianina sąd uznał winnym, tego że nie pomógł zaatakowanej przez jego owczarka kobiecie, pozostawiając ją w sytuacji grożącej nawet utratą życia. Jacek Sz. nie zainteresował się losem poszkodowanej kobiety.
Marian Krzaklewski powiedział, że odwołanie wiceministra Wutzowa nie było jednym z warunków UW, od spełnienia których uzależniła ona pozostanie w koalicji.
Przewodniczący AWS wyjaśnił, że UW "nie mówiła o nazwiskach", ale o ocenie ministrów, należących zarówno do UW, jak i AWS, w pracy których "nastąpiły bardzo poważne błędy".
W klasie okręgowej sędzia główny otrzyma 90 zł brutto, asystenci po 75 zł brutto, w klasie A trzeba się liczyć z wydatkiem 165 zł brutto (65 zł dla arbitra głównego oraz po 50 zł). W pozostałych klasach seniorów ("B" i "C") sędziowie główni pobierać będą opłatę 50 zł i po 40 zł sędziowie liniowi, o ile na tych zawodach zjawi się trójka sędziowska.
KERM odrzucił 12 sierpnia przygotowaną przez Ministerstwo Gospodarki korektę programu restrukturyzacji górnictwa, zalecając dodatkową redukcję zatrudnienia i zwiększenie liczby zamykanych kopalń. Zdaniem Steinhoffa "pogłębienie" przygotowanych przez MG zmian w programie oznaczałoby konieczność zwalniania górników bez osłon. Korekta przygotowana przez MG zawiera m.in. przyspieszenie tempa likwidacji kopalń, odejście dodatkowych 10 tys. osób, zwiększenie o 10 mln ton redukcji mocy wydobywczych oraz opóźnienie o rok osiągnięcia rentowności przez górnictwo.
Przebieg incydentu został sfilmowany przez reportera rosyjskiej prywatnej telewizji NTV. Według relacji świadków, gdy biały opel frontera zbliżył się do ambasady, wyskoczył z niego człowiek ubrany w panterkę, z granatnikiem w ręku, i próbował odpalić granat w kierunku ambasady. Granatnik jednak nie wypalił, po czym terrorysta rzucił go na ziemię.
Zasiłki przyznawane będą na mocy rozporządzenia Rady Ministrów w sprawie pomocy dla osób przybyłych do Rzeczypospolitej Polskiej na podstawie wizy repatriacyjnej. Oprócz zwrotu kosztów podróży osoby dorosłe dostaną na zagospodarowanie się dwukrotność średniego miesięcznego wynagrodzenia, dzieci zaś dodatek szkolny w wysokości 50 proc. tego wynagrodzenia.
