Układy ACC technologiczne stosuje się przede wszystkim do obróbki zgrubnej w celu maksymalizacji wydajności obróbki. Maksymalizację wydajności skrawania osiąga się dzięki maksymalizacji przekroju warstwy skrawanej i prędkości skrawania. Przeszkodą w nadmiernym zwiększaniu prędkości skrawania jest okres trwałości. Dlatego praktycznie zrealizowane układy ACC osiągają swój zasadniczy cel poprzez maksymalizację posuwu (głębokość skrawania jest na ogół traktowana jako wielkość zakłócająca, która zmienia się odpowiednio do naddatku obróbkowego).
