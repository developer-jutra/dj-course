Mama jak zwykle usiłuje łagodzić:
- On zaraz przyciszy. - Prawda, Jurku, że przyciszysz? Mnie ta muzyka nie przeszkadza, już się przyzwyczaiłam.
- A ja się nigdy nie przyzwyczaję do tego barbarzyństwa. To nawet nie powinno nazywać się muzyką.
Wymieniłyśmy i my imiona.
- Z podstawówki?
Już miałam potwierdzić, gdy usłyszałam odpowiedź Agnieszki:
- Z ogólniaka.
Nawet jej głos nie drgnął.
- Ja też z ogólniaka, Zbyszek jeszcze z podstawowej. Z ósmej. Za dwa miesiące kończy. - Tu wiśniowy utknął, wydawało mi się, że oni, tak jak ja, nie bardzo wiedzą, co trzeba dalej mówić i robić, i też by najchętniej stąd uciekli.
Na szczęście Agnieszka pamiętała o najważniejszym.
- Uważam jednak, że wprowadzenie wolnych sobót wymaga przemyślanego zaplecza komunikacyjno-rekreacyjnego. Chodzi o to, żeby wolny czas był spożytkowany sensownie, a nie stracony na koszmarne gniecenie się w przepełnionym pociągu i koszmarne wystawanie w kolejce do stolika w restauracji, gdzie można zjeść wyłącznie koszmarny bigos.
- Magda, upadłaś na głowę!
- Musiałam. Tak wyszło, że musiałam.
Z pełną świadomością poinformowałam Agnieszkę o tym, co zaszło wczoraj w moim domu, w ten sposób odcięłam możliwość pogadania o Darku i Zbyszku, jeżeli ci dwaj tak się nazywali, o sukcesie, o wściekłości Beaty i o tym najważniejszym, że to my, my dwie, Magda i Agnieszka, byłyśmy zwyciężczyniami tego osobliwego konkursu. Bo chcę o tym zapomnieć.
Tak też można widzieć świat, czuć świat, ten pies niuchnie i myśli: "tędy godzinę temu przechodził ten bokser z drugiego piętra", niuchnie drugi raz: "tu jest kret, jakby mi się chciało kopać, mógłbym go złapać", niuchnie trzeci: "znajomy pudel jest przeziębiony, czuje się dzisiaj fatalnie, wyrazy głębokiego współczucia".
