ImageMagick jest niezastąpiony wszędzie tam, gdzie musimy przetwarzać wiele obrazów (przykładowo: dokonać konwersji 300 plików z jednego formatu w drugi) - robienie tego "ręcznie" za pomocą programu graficznego jest żmudnym i nudnym zajęciem. ImageMagick umożliwia uproszczenie takich działań, wystarczy napisać prosty skrypt w tym programie.
Przywrócenie tak wykonanej kopii jest bardzo proste - wystarczy ponownie uruchomić Edytor Rejestru i wybrać z menu Plik polecenie Importuj. Jeszcze prostszą metodą jest po prostu dwukrotne kliknięcie pliku REG powstałego podczas eksportowania Rejestru.
Tak przygotowani możemy bez obaw przystąpić do modyfikowania ustawień parametrów udostępnianych przez program DR TCP (lub inne, które zamieszczamy na CD).
Obecnie prezentujemy sposób tworzenia całej scenerii 3D razem z towarzyszącymi jej efektami. Natomiast w tabeli zebraliśmy parametry aktualnie oferowanych na rynku kart graficznych, ich ceny i dystrybutorów.
Większość użytkowników zapewne widziała już jakiś akcelerator 3D w akcji, ale mało kto zastanawiał się, w jaki sposób powstaje w nim trójwymiarowy obraz. Postaramy się to wytłumaczyć dzieląc proces generacji przestrzennego świata na kilka faz.
Jeśli już mowa o kinie domowym, Creative Labs uzyskał dla swojego produktu certyfikat THX gwarantujący wysoką jakość odwzorowania filmowych ścieżek dźwiękowych. Producent sugeruje też wykorzystywanie karty do odtwarzania płyt standardu DVD-Audio. Dołączył nawet bezpłatny krążek w tym formacie oraz firmowy, programowy odtwarzacz. Szkoda, że zabrakło odtwarzacza DVD-Video. W pudełku z kartą znajdziemy za to dwie gry w pełnych wersjach - Tomb Raider: Angel of Darkness i Rainbow Six 3.
Okno Shadow pozwala określić rodzaj cienia rzucanego przez nasz nagłówek. Po wybraniu odpowiedniego stylu klikamy na przycisk "Text" (lewa część interfejsu) i przechodzimy do kolejnego okna, zawierającego opcje czcionek i tekstu. Tutaj, w miejsce przykładowego napisu, wprowadzamy własny tekst, np. "STRONA GŁÓWNA".
Wraz ze zmniejszaniem wymiarów tranzystorów zmniejszają się również szerokości ścieżek przewodzących, co prowadzi do zwiększenia ich rezystancji. Lekarstwem jest zwiększanie grubości ścieżek (warstw). O perspektywy miniaturyzacji ścieżek możemy być spokojni - obecnie ścieżki mają szerokość kilkudziesięciu nanometrów, ale wykonano już laboratoryjnie ścieżki o szerokości 1,2 nm.
10 dowodów na to, że komputer jest mężczyzną:
1.Komputer nigdy nie robi sobie sam niczego do jedzenia.
2.Pod efektowną, wielką obudową jest głównie pustka i gorące powietrze.
3.Nie robi nic, dopóki nie pokażesz mu jak.
4.Im bardziej szczegółowo mu wyjaśniasz, jak ma coś zrobić, tym wolniej to robi.
5.Gdy tylko na chwilę się oddalisz, przechodzi w stan bezczynności lub zasypia.
W trakcie poszukiwać warto stosować strukturę hierarchiczną. Prowadzimy poszukiwania od najbardziej ogólnego sformułowania, coraz bardziej zawężając krąg poszukiwań za pomocą kolejnych słów kluczowych (od znaczenia najbardziej ogólnego do szczegółowego).
Jeżeli wpisujemy w okienku wyszukiwarki kilka wyrażeń, to stosowane w zapytaniu pojęcia należy oddzielać okrągłymi nawiasami. Dzięki temu mechanizm wyszukujący odszuka strony zawierające wszystkie te wyrażenia i w dalszej kolejności poda strony zawierające każde z tych wyrażeń.
W tym momencie adresat może pobrać MMS-a do swojego telefonu. Dopóki adresat nie pobierze wiadomości do swojego aparatu, nie będzie informowany o kolejnych wiadomościach MMS, jakie zostały do niego wysłane.
Po odebraniu wiadomości terminal odbiorcy wysyła do centrum informację o odebraniu MMS-a i potwierdza nadawcy, że przesyłka została dostarczona. Jeśli odbiorca multimedialnej wiadomości nie może jej w danym momencie odebrać, centrum MMS przechowuje ją dopóki adresat jej nie pobierze.
Piksel - element obrazu. Obrazy cyfrowe składają się z połączonych ze sobą pikseli o różnych barwach lub tonach.
RGB - Red (czerwony), Green (zielony), Blue (błękitny) to barwy podstawowe postrzegane przez ludzkie oko. Barwy te składają się na addytywny model barw.
SCSI (Small Computer System Interface) - standard interfejsu w komunikacji pomiędzy komputerem a urządzeniami zewnętrznymi.
Napędy pracują jako czytniki płyt CD i DVD bez żadnych dodatkowych zabiegów, jednak zalecaną czynnością w przypadku większości tego typu urządzeń jest włączenie trybu DMA, dzięki czemu transfer danych w mniejszym stopniu obciąża procesor komputera. Wśród testowanych napędów jedynie dwa modele Ricoh zgłaszały się od razu po zainstalowaniu z uaktywnionym trybem DMA. W przypadku pozostałych modeli zachodziła konieczność jego ręcznego włączenia.
Standardowo aparat wyposażony jest w 2 MB wewnętrznej pamięci RAM i przechowuje 48 zdjęć w najwyższej rozdzielczości. Szybkość transmisji zdjęć między komputerem a VDC-300 wynosi 12Mbps w przypadku użycia złącza USB oraz 115Kbps - gdy zdjęcia przesyłane są za pośrednictwem portu RS.
Na początku bieżącego roku Onet.pl - Oddział OPM dostarczył na rynek trzy nowe programy edukacyjne z serii "Odkrywam", przeznaczone dla dzieci w wieku 7-13 lat. Obejmują one zagadnienia związane z naszą planetą, prawami i zjawiskami fizyki oraz otaczającą nas przyrodą.
Parametr Encoding definiuje typ kodowania MIME danych przesyłanych za pomocą formularza do serwera. W zasadzie używa się go tylko wtedy, gdy chcemy zmienić typ kodowania na jakiś niestandardowy lub gdy chcemy wysyłane dane przekształcić na serwerze do innego formatu. Ważniejszy od niego jest parametr Name, który pozwala na nadanie nazwy danemu formularzowi. Jest to przydatne, gdy na jednej stronie umieszczamy kilka formularzy.
Trudno wymyślić cokolwiek przeciw Serial ATA - jedynym zastrzeżeniem wobec nowego interfejsu jest jego "połowiczna" obecność. Ale skoro przyspieszenie, uzyskiwane dzięki zastosowaniu Serial ATA/150, jest praktycznie znikome, to jakie korzyści przynosi nam nowy interfejs? Najistotniejszą z widocznych na pierwszy rzut oka korzyści z SATA jest kabel.
W pakiecie PowerGG znajdziemy również bardzo ciekawą wtyczkę Inwigilator. Sama nazwa jest trochę myląca - inwigilowanie ogranicza się właściwie do pokazania publicznie dostępnych danych. Możemy dowiedzieć się, czy z daną osobą mamy bezpośrednie połączenie, czy też znajduje się ona za firewallem. Inwigilator pokazuje nam numer IP danej osoby (lub w drugim przypadku numer IP firewalla), który możemy spróbować zamienić na adres DNS.
Chcąc ułatwić Czytelnikom obsługę programu publikujemy krótki, obrazkowy poradnik, który - mam nadzieję - pozwoli skupić się na zarządzaniu naszymi finansami, a nie na obsłudze samej aplikacji.
Pierwszą czynnością po uruchomieniu programu jest wybór zestawu. Zestawy utworzono po to, aby przykładowo każdy w członków rodziny mógł skorzystać z programu i wypełnić własne rozliczenie podatkowe (rys. 1).
Ponadto uczeń może zapoznać się z rozwiązaniami i omówieniem aż 500 zadań z matury (także z roku 2002) i egzaminów z poprzednich lat. Istnieje możliwość skorzystania z praktycznego słownika pojęć, twierdzeń i wzorów matematycznych, zapoznania się z informacjami dotyczącymi skutecznej nauki i obejrzenia dołączonych klipów wideo z wykładami.
Aktywne uczestnictwo w danym forum, czyli dodawanie własnych wypowiedzi, jest możliwe po zarejestrowaniu się. Z reguły nazwę uczestnika (pseudonim) i adres e-mail trzeba podać obowiązkowo, a dobrowolnie: imię i nazwisko, miasto zamieszkania, płeć, wiek i inne, które mogą coś powiedzieć o odwiedzającym. Podczas rejestracji należy też ustalić hasło, dzięki któremu będzie można zalogować się na danym forum, używając jako loginu wymyślonej dla siebie nazwy uczestnika.
Mamy nadzieję, że przedstawione w niniejszym artykule wiadomości i porady ułatwią stawianie pierwszych kroków w fascynującym świecie cyfrowego wideo.
MPEG - co to takiego?
Technologię kompresji sekwencji obrazów MPEG opisaliśmy dokładnie w artykułach "DVD pod strzechą" (Enter 5/2000) oraz "MPEG dobry na wszystko" (Enter 8/1999). Tutaj jedynie pokrótce opiszemy ten standard i nieco uzupełnimy zaprezentowane w wymienionych artykułach informacje.
AA (Auto Answer) - dioda sygnalizuje, że modem znajduje się w trybie automatycznej odpowiedzi. Oznacza to, że odbierze każde przychodzące wywołanie.
TR (Terminal Ready) - sygnalizuje gotowość urządzenia DTE (komputera lub terminala) do wysyłania i odbioru danych.
V.90, V.34... - tak oznaczone diody sygnalizują nawiązanie połączenia z wykorzystaniem danego protokołu (np. świecąca się dioda V.90 sygnalizuje połączenie z serwerem dostępowym przy wykorzystaniu protokołu V.90).
Rynek płyt głównych dla procesorów AMD został zdominowany przez chipsety VIA. Najnowszym układem z tej rodziny jest KT400, projektowany z myślą o obsłudze pamięci DDR400 i wyposażony w interfejs AGP 8X. Jednak sam chipset nie stanowi jeszcze o atrakcyjności danej płyty dla użytkownika.
Wyniki, jakie uzyskaliśmy podczas testów "sprawnościowych" (czasy kompresji tego samego fragmentu filmu - format źródłowy RGB 24 bity) przedstawia tabelka.
Analiza wyników wskazuje na przewidywaną zgodność w czasie kompresji dla kodeków MS, AP i DivX, co potwierdza ich wspólne pochodzenie (MPEG-4).
Znaczenie poszczególnych opcji konfiguracyjnych BIOS-u - dostępnych przez program Setup - wyjaśniliśmy w dołączonej do tego numeru książeczce. Taka forma publikacji wynikała po części z objętości publikowanego materiału, ale trzeba przyznać, że kierowaliśmy się przede wszystkim wygodą użytkowania. Mała poręczna książeczka, którą bez przeszkód można położyć obok klawiatury nawet na nieco zatłoczonym biurku będzie z pewnością poręczniejszym "podpowiadaczem".
Trudno jednoznacznie ocenić siłę gry tego programu. W bezpośredniej walce z CM6000 przegrał on wszystkie partie grane z deklarowanymi różnymi czasami (5, 10, 15, 30 i 60 min. na całą partię). Ale w dwóch partiach po 30 min. ze specjalizowanym komputerem szachowym Saitek (wersja Champion Advanced Trainer) jedną z partii wygrał.
Podstawą każdego programu tłumaczącego jest słownik. Komputerowy słownik jest z informatycznego punktu widzenia po prostu bazą danych. Pierwsze programowe translatory języków naturalnych były w praktyce ograniczone wyłącznie do działania w warstwie leksykalnej - kolejne słowa w zdaniu były zastępowane swoimi odpowiednikami zaczerpniętymi ze słownika języka docelowego. Na końcu zdania w docelowym języku stawia się kropkę na wzór kropki w tekście źródłowym i już po wszystkim.
Seria programów do nauki języków obcych Profesor, firmy EDGARD Multimedia, jest rozwijana od ponad ośmiu lat. Języka angielskiego uczy niezastąpiony Profesor Henry, który tym razem postawił sobie za zadanie pomoc w przygotowaniu do matury, egzaminów i rozmów kwalifikacyjnych. Materiał zamieszczony w tej aplikacji może być również przydatny dla osób przygotowujących się do FCE (First Certyficate in English). Program jest zalecany do użytku szkolnego przez MENiS.
Siedzący obok niego Jack Garman potwierdził:
OK, jedziemy dalej - Eagle, nie przejmujcie się tym, wszystko w porządku, możecie lądować.
Kody 1202 i 1201 jeszcze kilka razy pojawiały się na wyświetlaczu w kabinie Eagle, ale kilka minut później statek z Edwinem Aldrinem i Neilem Armstrongiem na pokładzie bezpiecznie osiadł na powierzchni Księżyca.
Na szczególną uwagę zasługuje zewnętrzny moduł, w którego eleganckiej, szaro-czarnej obudowie mieści się wyjątkowo bogaty zestaw złączy: wejścia, wyjścia, tradycyjne - analogowe, a także cyfrowe optyczne, MIDI, FireWire. Na przednim panelu modułu znajduje się bardzo przydatny regulator głośności. Kiedy go wciśniemy, wycisza wszystkie dźwięki. Jest jeszcze pilot - niestety, potrafi sterować tylko dostarczonym przez Creative'a oprogramowaniem.
Przygotowaliśmy całość schematu archiwizacyjnego (jeden backup pełny + 4 przyrostowe). Aby uruchomić którekolwiek z zapisanych zadań, wystarczy z menu "Zadania" wybrać "Otwórz", wybrać odpowiednie zadanie, a następnie w oknie głównym programu kliknąć "Rozpocznij".
Czynność tę można dodatkowo zautomatyzować wykorzystując wbudowany w Windows 98 "Harmonogram zadań". Niestety w ten sposób możemy jedynie uruchomić program "Kopia zapasowa" o wyznaczonej porze, zaś my musimy otworzyć odpowiednie zadania i jego uruchomienie.
Pomimo napawających optymizmem zapowiedzi, posiadacze płyt głównych Super 7 muszą się liczyć z poważnym problemem, jakim może się okazać zasilanie nowych procesorów z rodziny K6 - przeniesienie ich do technologii 0,18 mikrona spowoduje znaczne obniżenie napięcia zasilania jądra, prawdopodobnie do 1,6-1,8 V. Tylko nieliczne spośród płyt Super 7 mają możliwość ustawienia tak niskiego napięcia zasilania.
Czy nowe procesory AMD przyniosą tej firmie należny jej sukces rynkowy? Już niedługo się przekonamy.
Drugi element układu szyfrującego - nazywany kluczem prywatnym - służy do odkodowania tekstu. Jest on kluczem tajnym i powinien go znać wyłącznie użytkownik, dla którego przeznaczona jest dana wiadomość. Aby utrudnić życie wścibskim osobom, na podstawie jednego klucza z tej pary nie da się odtworzyć drugiego.
Dlaczego nie działa?
Jeżeli pojawiają się problemy związane z działaniem samych narzędzi systemowych, też nie jesteśmy bezradni - możemy skorzystać z Menedżera narzędzi. Uruchamiamy go z menu Start -Wszystkie programy - Akcesoria - Ułatwienia dostepu - Menedżer narzędzi. W ukazującym się oknie od razu widzimy, które z nich mogą sprawiać kłopoty. Przyciskiem Uruchom aktywujemy je. Teraz powinny działać poprawnie. Niestety, nie zawsze to jest skuteczne.[rf]
Rozwiązania powyższych problemów opracowano już kilkadziesiąt lat temu, ale dopiero niedawno technika cyfrowa pozwoliła na ich praktyczną realizację. Dzięki rozwojowi cyfrowych metod przetwarzania dźwięku powstały algorytmy, które potrafią zmienić wysokość i długość dźwięku, w tym również mowy, nie wpływając jednocześnie na jego brzmienie.
AND obydwa słowa muszą znajdować się w dokumencie. Czasem zastępowane przez "+".
NOT dokumenty zawierające słowo stojące za operatorem są odrzucane. Czasem zastępowane przez "-".
OR przynajmniej jedno ze słów znajduje się w dokumencie. Stosowane przy wpisywaniu synonimów tego samego terminu.
W każdej sieci krajowej obowiązują odrębne plany numeracyjne jednoznacznie opisujące - niczym adres pocztowy - miejsce zamieszkania, strefę numeracyjną, okręg i sieć miejscową, do której podłączony jest dany abonent. Aby zachować spójność numeracji i zapewnić automatyczne połączenia pomiędzy sieciami, plany numeracyjne poszczególnych krajów podlegają normom CCITT (obecnie ITU-T). Z norm tych wynika m.in. uzgodniony przez CCITT podział całego świata na 8 odrębnych światowych stref numeracyjnych :
Na rynku pojawił się ostatnio spory wybór efektywnych coolerów , spośród których oryginalnym wyglądem wyróżniają się modele Golden Orb i Chrome Orb, dość skuteczne, chociaż nie aż tak, by uzasadniało to ich wysoką cenę.
W każdym razie, przetaktowanemu Duronowi potrzebne jest najskuteczniejsze chłodzenie, jakie jesteśmy w stanie uzyskać rozsądnym kosztem.
Jeżeli od uruchomienia procesu minęło kilkanaście minut, a system wciąż nie zameldował zakończenia operacji, to znaczy, że coś "poszło nie tak" - w takim przypadku przede wszystkim nie należy wyłączać lub restartować komputera. Gdy to zrobimy, prawdopodobnie nie będziemy w stanie nawiązać z nim żadnego kontaktu!
W takiej sytuacji, jeśli to możliwe, przerywamy program ładujący przez [Ctrl]+[C], po czym uruchomiamy go ponownie, ładując tym razem uprzednio zapisany "stary" BIOS.
Z zaskoczeniem przeglądaliśmy witrynę internetową Stołecznego Zakładu Energetycznego. Oprócz typowych reklamowych opisów działalności zakładu znaleźć tam można kilka interesujących szarego płatnika rzeczy. I tak autorzy przeprowadzają krótki kurs na temat: jak efektywnie możemy zaoszczędzić energię elektryczną w gospodarstwie domowym czy też, jak zadbać o swoje interesy w razie reklamacji. Poza tym kilkanaście odnośników do stron lokalnych dystrybutorów energii.
W 1935 roku brytyjski informatyk Alan Mathison Turing wymyślił abstrakcyjną maszynę. Miała ona mieć czytnik oraz nieograniczoną pamięć, gdzie zapisane byłyby dane i program. Maszyna ta miała wykonywać proste polecenia, jak: "zapisz na taśmie", "przesuń o 1 symbol" itd. Szereg takich poleceń składałby się na całą procedurę, którą urządzenie byłoby sterowane.
Obecnie przy kupnie czy budowie domu interesuje nas, jaką ma on powierzchnię i ile kosztuje jego ogrzewanie. Jednak za kilka lat nasze wymagania przy zakupie czy wynajmie nieruchomości mogą dotyczyć megabajtów pojemności pamięci, przepustowości sieci, prędkości domowych procesorów, a nawet wersji oprogramowania.
Internetowy dom z zewnątrz wygląda jak wiele innych.
Nikt nie domyśla się, co tkwi w środku.
CD-R (Compact Disc Recordable) - jednokrotnie zapisywalny dysk kompaktowy; nośnik optyczny umożliwiający zapis dowolnego typu danych za pomocą nagrywarki. Proces zapisu nieodwracalnie zmienia chemiczną strukturę powierzchni nośnika, dlatego raz zapisanego CD-R nie można już ponownie wykorzystać do zapisu danych.
CD-ROM (Compact Disc Read Only Memory) - dysk kompaktowy zawierający wszelkiego rodzaju dane komputerowe. Nośnik ten może być tylko odczytywany.
Własne strony WWW można najszybciej wygenerować, korzystając z prostej metody "step by step", czyli z kreatora. Serwisy, które go oferują, często zawierają wiele odnośników prowadzących do przykładowych, działających już stron. Czasami dostępne są również działy przedstawiające porady związane z projektowaniem stron lub najczęściej zadawanymi pytaniami (FAQ).
Gradient - ciągłe przejście tonalne.
Gramatura papieru - waga arkusza papieru o powierzchni 1 m2, wyrażona w gramach.
Inicjał - pierwsza litera nowego akapitu, która jest większa niż pozostała część czcionek w wierszu. Może też być wcięty w szpaltę.
Interlinia - odstęp pomiędzy następującymi po sobie wierszami.
Justowanie - równomierne rozkładanie tekstu od lewej do prawej strony.
Kadrowanie - przycinanie zdjęcia tak, by pokazywało to, co najważniejsze.
Możemy również skonfigurować swój indywidualny tzw. poziom użytkownika. Niestety, do wyboru są głównie konwencje typowo anglojęzyczne, a nie najbardziej popularne u nas: polski trefl czy coraz bardziej powszechny system bezpasowy . Może to być jedyną niedogodnością tego programu dla polskiego użytkownika. Jednak rekompensuje ją dołączony do programu, bardzo dobrze opracowany, samouczek (niestety w języku angielskim). Wyjaśnia on w przystępny sposób tajniki stosowanych w programie konwencji.
Sterowanie wzmacniaczem (także odtwarzaczem DVD) ułatwia dobrze pomyślany, wygodny pilot.
Odtwarzacz DVD-XV10 oferuje bardzo dobrą jakość obrazu. Jest to zasługą wyjść S-Video i SCART (pracuje też w RGB), których zabrakło we wzmacniaczu. Dlatego, żeby cieszyć się ostrym obrazem, musimy podłączyć DVD bezpośrednio do telewizora. Sygnał dźwięku wielokanałowego możemy wyprowadzić tylko przez cyfrowe złącze optyczne, ale kabla, niestety, nie znajdziemy w pudełku.
Odnośniki prowadzące do komunikatów o błędach spotyka się zwykle na stronach, którymi nikt już nie zarządza lub które nie są aktualizowane. Nawet bazy większości wyszukiwarek są niekiedy tak przestarzałe, że odnajdują strony, które w rzeczywistości figurują pod innym adresem lub w ogóle już nie istnieją. W najlepszym wypadku dotrzemy do żądanej strony dzięki przekierowaniu , jednak najczęściej wyświetli się komunikat o błędzie.
