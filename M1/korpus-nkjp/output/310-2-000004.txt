Nic z malowniczości Miedzynia nie ujawniło się na małych, niewyraźnych fotografiach, robionych prymitywnym aparatem. Są to przeważnie zdjęcia osób, często niedoświetlone, lub prześwietlone: ojca, macochy, brata, siostry, mnie samego, gości, a wśród nich dość ostra podobizna autora tych zdjęć i ofiarodawcy albumu, Zygmunta Hertza. Na jednym ze zdjęć, nie nadającym się już zupełnie do reprodukcji - coś jakby smużka czereśniowej alei przecina pola ku fordońskiej szosie.
- Godzinę temu Witold odebrał telefon z zakładów PZInż. Kazali mu się natychmiast spakować do samochodu i stawić ze mną na punkcie ewakuacyjnym. - powiedziała macocha zupełnie bezbarwnym, apatycznym głosem. - To wszystko, co zdołaliśmy przez tę godzinę spakować i załadować. Z resztą rób, co będziesz uważał za stosowne.
Kiedy Alek Nadelman odwiedził mnie po owej długiej, półtorarocznej przerwie w naszych kontaktach, poskarżył mi się, że już po raz drugi bezskutecznie usiłował dostać się na Politechnikę. Był zawsze wybitnie zdolny z matematyki i fizyki i nie wyobrażał sobie innego kierunku studiów. Ale na Politechnice Warszawskiej obowiązywał "numerus clausus" dla Żydów. Demokratyczna II Rzeczypospolita nie życzyła sobie żydowskich inżynierów.
Ożenił się bowiem porucznik Mianowski nie tylko z moją siostrą, Haliną. Rzec można, że poślubił ją wraz z jej (naszą) mamą. Co prawda, moja siostra nie zniosłaby związku bez mamy. Ale też inny pretendent do jej ręki na miejscu porucznika zrezygnowałby niewątpliwie z obu pań. Lub też niewykluczone, że, po podjęciu takiego ryzyka, dążyłby do pozbycia się teściowej.
Lokatorzy mieszkający "od frontu", w przestronnych mieszkaniach, do których wiodły schody z białego marmuru, rzadko się zniżali do korzystania z podwórkowych atrakcji. Co innego ich dzieci, dla których wstęp do kuchni był wprawdzie zabroniony, ale za to o ileż przez to bardziej nęcił i skłaniał do łamania zakazu. Czyż nie przyjemniej było oglądać podwórkowe widowiska z kuchennych okien w gronie równie jak ja zainteresowanej spektaklem kucharki czy pokojówki.
Niepewni, co nas czeka, nakłoniliśmy wreszcie Sierożę, mimo jego protestów, aby przeniósł się do Losek. Wyprowadziwszy go tylnym wyjściem wróciliśmy na taras i usiedliśmy przy stole. Siedzieliśmy w milczeniu, każde pogrążone we własnych myślach i wspomnieniach. To tu, na tarasie, jadaliśmy w lecie obiady w gronie całej, dużej i głośnej rodziny.
Utopić się nie utopił, bo głęboko tam nie było, ale utytłanego po pachy wyciągnąłem i ociekającego cieczą cuchnącą, bo chyba i z chlewów gnojówka ściekała tam, nie tylko ta "pachnąca" wołowa, le i wieprzowa, która nie pachnie. No i takiego ociekającego i nie pachnącego, przestraszonego do białości prowadzę do domu. A przed domem ojca spotykamy na gumnie , który upomniał mnie surowo, że śmiech z cudzego nieszczęścia, itd...
Se non e vero...
Przybytek przy ulicy Mokotowskiej, do którego zawiózł nas z Bolkiem dorożką, czy taksówką Julek, można by więc nazwać nie tyle domem, co chatynką skromną publiczną, w której rzekłbyś uboga wdowa z dwiema mieszkała dziewojami, tyle że oneż nie na wydaniu za mąż, a - za dziesięć złotych seans.
Drugi epizod mojego powrotu, to widok Warszawy lewobrzeżnej z Wału Miedzyszyńskiego, kiedy się zbliżałem do mostu Poniatowskiego. W tak krótkim odstępie czasu już drugi raz wracałem do Warszawy. Za pierwszym razem - z autokaru, który odjechał beze mni wracałem do Warszawy pierwszych, wojennych nocy.
Natomiast piękna pani Jana była pierwszym w moim życiu źródłem doznań nurtu drugiego. Jana była przyjaciółką domu, życiową partnerką jedynego przyjaciela ojca, Leonarda Bończy-Stempińskiego, w kręgu rodzinnym zwanego Lolkiem. Na scenie występował jako Leonard Bończa.
