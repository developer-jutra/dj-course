Rząd w Mińsku zadekretował, na jaką żywność powinno być stać przeciętnych obywateli Białorusi. 18 stycznia tamtejsze ministerstwo gospodarki opublikowało rozporządzenie z listą towarów "o znaczeniu socjalnym". Ceny na nie nie powinny przez jakiś czas rosnąć, bo mają być regulowane i dotowane przez państwo. Obecnie za dwa kilo kiełbasy trzeba w Mińsku zapłacić ok. trzech czwartych średniej pensji.
