Żona prezydenta Billa Clintona - Hilary Clinton jest coraz częściej wymieniana wśród kandydatów do Senatu, izby wyższej Kongresu Stanów Zjednoczonych w wyborach w 2000 r. W Waszyngtonie spekuluje się, iż obecna Pierwsza Dama USA będzie się ubiegać o miejsce w Senacie z Nowego Jorku. Według amerykańskich analityków politycznych, Hilary Clinton miałaby duże szanse na zdobycie fotela senatora.
