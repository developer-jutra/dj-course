Przykłady z niektórych państw Trzeciego Świata - dotyczy to przede wszystkim krajów Ameryki Łacińskiej - dowodzą, że odpowiednia polityka rządowa poparta określonym ustawodawstwem może spowodować, że wybrane miary badania efektywności importowanej technologii muszą być stosowane w sposób obligatoryjny. Trzeba jednak zaznaczyć że w praktyce gospodarczej większość krajów Trzeciego Świata nie jest w stanie prowadzić w pełni efektywnej polityki ekonomicznej w zakresie wyboru i selekcji importowanego postępu technicznego.
