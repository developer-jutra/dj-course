Wczoraj po południu ciężki wojskowy helikopter MI-17 wydobył z bagna koło Uhowa wrak rozbitego w miniony wtorek śmigłowca Podlaskiego Oddziału Straży Granicznej. Cała siedmioosobowa załoga "Kani" ocalała, ale trzech najciężej rannych doznało urazów kręgosłupa. Maszyna została zdruzgotana - kadłub, śmigło i łopaty wirnika. Uratowano jedynie kamerę termowizyjną oraz jeden reflektor.
