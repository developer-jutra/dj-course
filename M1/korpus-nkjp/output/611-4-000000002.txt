Dachom trójkątnym, łagodnym i płaskim powierzam moje stopy lunatyka. Czasy są takie niepewne. A na dachy nikt nie rzuca skórek [od] bananów.
Jeśli można, to trochę piasku w dłonie. Będę bawił się przesypywaniem go z ręki do ręki. Nie wiedziałem nigdy, co począć z palcami. Dlatego tak bardzo podniecały mnie giętkie szyjki tulipanów.
Krótko: jestem ostatnio zupełnie zarżnięty. Mieliśmy dużo wydatków nieprzewidzianych. Nagrody z Krakowa, tych pięciu tysięcy, ciągle nie wypłacają, a nic oprócz tego nie zarobiłem. Potężnie zapożyczyłem się. Na przeszło trójkę. Więc sprawa, w dużym skrócie, wygląda mniej więcej tak.
Piszę o tym teraz, żebyś miał czas znaleźć kogo innego.
I nie bądź żałośnie buntowniczy, na Boga. Czemu twoje podanie, ognisto-rozkazujące, posyłasz mnie, a nie na Komisję wprost? Posyłasz mnie, żeby CO mi udowodnić? Przecież wiesz dobrze, że ja tego podania im nie dam, bo gdybym dał, to wielkie gówno byś od nich dostał, a nie mniejsze gówno w postaci 3 x 750 zł.
To tyle na razie. I weź się trochę za czytanie. Jesteś straszliwe niedouczony.
