A.M.: Nie przypuszczam, żeby to Kłósak mógł być tym magnesem. Mam tu odmienną interpretację. Otóż nauki ścisłe czy przyrodnicze bardziej serio stawiają pytanie o granice porządków wiedzy i wiary, więc ludzie z nimi związani stają wobec szczególnej potrzeby znalezienia odpowiedzi na pytania fundamentalne...
J.T.: Tu masz rację.
A.M.: ...to nie dotyczy wyłącznie świata chrześcijańskiego. Dziś na uczelniach w krajach Maghrebu fundamentalizm jest ewidentnie najsilniejszy właśnie wśród matematyków, fizyków, biologów, lekarzy.
Mogę potępiać dzisiejsze gry Jarosława Kaczyńskiego, ale nigdy nie posunę się do twierdzenia, że ten człowiek nie odgrywał istotnej roli w antykomunistycznym podziemiu, czy później, kiedy stanęła kwestia przekazania w Polsce władzy. Natomiast zdumiewa mnie to, że nigdy nie mogę tu liczyć na wzajemność. Kiedy pojawiają się między nami różnice polityczne, uruchamia się ten sam proces, który wyniszczał ruch komunistyczny.
A.M.: To był czysty przypadek. Chciałem należeć do harcerstwa, a w mojej szkole drużynę prowadzili akurat ci ludzie. Nie było innego harcerstwa.
- I zupełnym przypadkiem trafiłeś na Jacka Kuronia.
A.M.: Absolutnie przypadkiem.
- Kim on wtedy dla ciebie był?
Ja też miewałem pokusy. Co jakiś czas wydawało mi się, że teraz już mogę coś wydrukować albo że już mi wolno wyjechać. Nie było łatwo świadomie się tego wszystkiego wyrzekać i zachować poczucie, że nie składam żadnej ofiary, że po prostu zachowuję się tak, jak powinienem.
- Dlatego, że wiedział, jak boleśnie się pod komuną spada z wysokiego konia? Czy raczej dlatego, że tego Peerelu nie akceptował?
A.M.: Przede wszystkim to drugie. Miał absolutne poczucie, że to jest władza Polsce narzucona z zewnątrz. Nie aprobował jej i miał poczucie, że naród jej nie aprobuje.
- Ale zdecydował się spędzić życie pod tą władzą.
J.T.: Zupełna racja. Miałem na myśli to, że w sporze między Szewczykiem a Schaffem byłem po stronie Schaffa.
A.M.: Natomiast ja uważałem się wtedy za prawdziwego marksistę i było mi w to graj, że ci marksiści udawani zaczynają się kłócić. Zacierałem ręce.
J.T.: To już nie było nic nowego. Wcześniej inni poszli dużo dalej.
Na przykład Kołakowski.
A.M.: Pod koniec lat siedemdziesiątych Stefan Nowak przeprowadził badanie socjologiczne pokazujące, z czym się Polacy identyfikują.
Wyszło z tych badań, że identyfikacja ma dwa poziomy. Pierwszy to rodzina, najbliższy krąg towarzyski. Drugi: ojczyzna, naród. W środku nie było nic. W takim sensie wszyscy uprawialiśmy pewną mistyfikację, kiedy mówiliśmy "my-naród". Nikt z nas nie miał materialnych danych, by sądzić, że do końca artykułuje aspiracje, interesy, myśli całego narodu.
A.M.: Ale przez to tworzysz wrażenie, że pewna problematyka pojawiła się dopiero wraz z komunizmem. A przyjrzyj się treści katechezy w Polsce międzywojennej. Tam już był pewien obraz katolika, był obraz ekumenizmu i był pewien obraz obcego - Żyda albo Ukraińca.
J.T.: Sięgając głębiej, widzę nie tylko religijny, ale i kulturowy problem wolności. Problem bez dna.
- Ja problem Księżowskiego "tyłu głowy" postawiłem nie bez kozery.
