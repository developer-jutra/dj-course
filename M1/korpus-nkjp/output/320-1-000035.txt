Niedobór immunoglobulin klasy IgG jest tym większy im krótszy jest czas trwania ciąży, ponieważ przechodzą one przez łożysko w końcowej fazie życia płodowego. Niedobór ten jest uważany za jedną z przyczyn większej zapadalności wcześniaków na poważne zakażenia, przede wszystkim posocznice. Jednak próby profilaktycznego uzupełniania IgG nie dały wyników przekonywujących do ich rutynowego stosowania. Jedynie w leczeniu rozwiniętej posocznicy celowym jest stosowanie dożylnych preparatów immunoglobulin w uzupełnieniu terapii antybiotykowej.
