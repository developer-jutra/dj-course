- Że... co?! - wytrzeszczyłem oczy.
- Pytam, czy mógłbyś mnie pokochać - powtórzyła, jej ciemne oczy patrzyły na mnie ciepło i zarazem z powagą. - Pokochać i być prawdziwym przyjacielem.
- Dlaczego?!...
- Bo kocha mnie twój ojciec - odparła poważnie, bez uśmiechu. - I ja go kocham. A ty jesteś cząstką swojego ojca, więc kocham również ciebie.
- Nic - odparłem. - Normalka.
Spojrzałem na Wikę. Owszem, ładnie wyglądała: minispódniczka w szkocką kratę, wiśniowy blezerek, długie opalone nogi, czarne włosy przyczesane w nieskazitelną grzywkę. Schludna, czyściutka, pachnąca konwaliami. Była mi kompletnie obojętna.
- Poszedłbyś do kina na szóstą? Grają "Pana Dodka", duży ubaw.
- Nie mogę dzisiaj.
- No, to jutro. Wezmę bilety.
- Pan Tadzio buja tylko o rybach. Zresztą tak naprawdę nie jestem pewien, czy w naszym jeziorze nie ma szczupaków.
- Mogą być - zgodził się Prospero.
Usłyszałem, że wstał z wersalki i rozpoczął nerwowy spacer po pokoju.
Majka siedziała obok mnie na pniu przewróconej brzozy. Przełknęła ostatni kęs pomidora, zagryzła chlebem i wierzchem dłoni wytarła usta.
- Czy mógłbyś wreszcie coś powiedzieć? - spytała.
- Więc jednak nie jest ci ze mną dobrze - powiedziałem.
- Nie rozumiesz - odparł. - Nam obu byłoby lepiej, gdyby do domu wprowadziła się kobieta.
- Komu byłoby lepiej? Mnie czy tobie?
- Nam obu - powtórzył. - Tylko ja o tym wiem, a ty jeszcze nie wiesz.
Światło spod drzwi. Stukot rozstawianej wersalki, szelest pościeli. Później drzwi do mojego pokoju zaczęły się wolno uchylać i w progu wyrosła sylwetka Prospera, już w piżamie, w rozdeptanych króliczych bamboszach. Podszedł do mnie, pochylił się, popatrzył.
Czułem, że patrzy, choć miałem zamknięte oczy.
- Ty nie śpisz, Arielu. Dosyć udawania. Dlaczego jeszcze nie śpisz?
- Bo myślę - odparłem, nie unosząc powiek.
- Wiedziałeś od początku - szepnąłem.
- Dlaczego jej pomagasz?
- Ponieważ potrzebuje pomocy. Z początku było mi jej żal. A teraz...
Urwałem. Nie potrafiłem powiedzieć tego Prosperowi.
- Źle robisz, Arielu. Przypuszczam, że gdyby nie ty, Skowronówna już dawno byłaby w domu.
- Ona wróci - powiedziałem. - Powinna to zrobić dobrowolnie. Myślę, że jutro Majka wróci do domu.
