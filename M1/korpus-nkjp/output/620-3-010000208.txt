Moklobemidu nie należy podawać łącznie z selegiliną, klomipraminą, tramadolem, petydyną i preparatami zawierającymi dekstrometorfan. Inhibitory MAO mogą niebezpiecznie wzmacniać działanie pochodnych tryptaminy oraz fenyloetyloaminy. Moklobemid może także nasilać działanie niektórych opioidów. Nie należy również łączyć z lekami przeciwdepresyjnymi typu SSRI zawierającymi fluoksetynę, ponieważ stwarza to zagrożenie wystąpienia zespołu serotoninowego, który może doprowadzić do zgonu. Przed zastosowaniem należy zawsze przeczytać ulotkę dołączoną do leku i/lub skonsultować się z lekarzem.
