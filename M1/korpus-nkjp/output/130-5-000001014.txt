Amerykańska ekspedycja odnalazła w sobotę pod szczytem Mount Everest, na wysokości 8300 metrów, zwłoki brytyjskiego wspinacza George'a Mallory'ego, który zmarł tam 75 lat temu. Mallory i Irvine zaginęli 8 czerwca 1924 roku w drodze ku najwyższemu wierzchołkowi Ziemi. Snuto potem przypuszczenia, że mogli rzeczywiście zdobyć Mount Everest i zginąć dopiero w drodze powrotnej.
