Spróbuję teraz uzasadnić swoje stanowisko. Przy czym - uprzedzam - nie będę zajmował się tu problematyką nauczania psychologii jako sztuki pomagania ludziom oczekującym pomocy psychologicznej (przygotowanie do wykonywania zawodu psychologa). Tutaj interesuje mnie etyczny kontekst transferu naukowej wiedzy psychologicznej z laboratorium badacza do sali wykładowej i laboratorium studenckiego - czynniki go ułatwiające i utrudniające, ale lokowane na stosunkowo wysokim poziomie ogólności.
