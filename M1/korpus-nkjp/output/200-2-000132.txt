Stryj Edward postanowił odejść z tego świata i Bóg zbudził się na chwilę z drzemki, by spełnić jego życzenie. Stryj wychudł, osłabł, nie wstawał już z łóżka. W domu ucichło, pojawił się zapach lekarstw, zasłonięto okna, by stłumić hałasy dobiegające z ulicy. Z wolna pokój stryja zaczął przypominać przestronny grobowiec, gdzie jeszcze to i owo było związane z życiem, ale dominowała śmierć.
Nastąpiły uściski, pocałunki, radosne przytupywania i dopiero wtedy ojciec rozpoznał swych ukochanych Białorusinów, którzy na skutek nieporozumień z Armią Czerwoną musieli porzucili swą słodką Ojczyznę i stać się Dolnoślązakami.
Z szafy wywędrowały dwie flasze samogonu, spod płaszcza jednego z gości wychynął tradycyjny parsiuczek, uprzednio już upieczony - siedli, jedli, pili i opowiadali, co i jak.
- Pst!
Mama też podniosła palec i powiedziała:
- Pst!
Potem zapomnieli o Niemcach, ruinach i wszystkim wokół. Stali na przeciw siebie i mówili: - Pst! - na najróżniejsze sposoby, a gdy im się znudziło, zaczęli umawiać się na spotkanie, długo i solennie, żeby się, broń Boże, coś któremuś z nich nie pomyliło.
- Na nic, panie Modeście, prawda?
- Otóż to. Na nic.
Pan Modest zamyślał się głęboko, wychylał kieliszeczek i ocierał wierzchem dłoni usta.
- Pani - kontynuował - to nic nie rozumie. Ale pan Henryk to mądry człowiek. Każdego zrozumie, nawet zduna. Bo zdun, droga pani, jest jak szamotówka: wkleją człowieka, gdzie popadnie, a potem grzej cudze plecy!
