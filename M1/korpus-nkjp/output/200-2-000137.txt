- A ty skąd wiesz, jak koniak smakuje?
- A wiem, pluskawami jego czuć i rym od siwuchy odróżnia sia. Takoż mocno rozgrzewa. Dalej - patrzę - leży puszka z tuszonką.
- E, tam. Z tuszonką? U Niemców? I jak ty ją otworzył?
- A scyzorykiem, widzicie, właśnie tym. Nu, byli tam i insze różności: konserwy, suchary, kompoty...
- A wy skąd pieśni nasze, katolickie, znać możecie? Toż do kościoła idę, nie do cerkwi.
I koniec, i po śmiechu. Popławski mało nie zadychał sia ze złości, Deczko chmurny jakiś stał, w siebie zapatrzony. I w samej rzeczy nie dosyć tego wydziwiania, kiwania głowami?
Ale chyba z tej przyczyny wziął ja na pokoje psa. Przedtem do głowy by taka rzecz nie przyszła. Pies musi być podwórzowy, zły, w budzie na łańcuchu siedzący. Niby tak. Tylko że okrutnie chciało sia mnie zobaczyć jeszcze raz psią wierność w oczach. I wdzięczność, i wiarę w moją mużycką siłę. Jak w oczach Ma ryny, Sylwestra czy biedniażki Kaziuka z sybirskiego transportu.
- Broś! Broś, eto nasze.
A tamten ani odpowie, ani nawet ramieniem ruszy, nic, prosto jakby komar jemu brzęknął nad uchem. Nu, to Bronek za obłupany z kory drugi koniec chwycił i ciągnie do siebie, i stoją tak, milczą, wilkiem na siebie patrzą, przepierają sia, mocują, a czerwone wisienki chyboczą sia, między liśćmi huśtają.
- A wy, towarzyszu, możecie zrobić tę ulicę przejezdną? Zaraz. Cholernie nadojedli mnie te wszystkie objazdy. Tak czy nie?
Tamten mówi, że może, jak ludzi dostanie, ciężarówki dostanie, łopaty i miotły... Szef aż podskoczył! Jakby to wszystko miał, krzyczy, to od dawna nie byłoby barykad w mieście, bajzla w komunikacji! I pyta Lepa:
- Na pojutrze rozbierzecie?
- Tak jest!
Znaczy tak. Nasze chłopaki na pierwszych postojach za Bugiem zachodzili we wsiach do chałup, niby o gorącą wodę do mycia odparzonych nóg proszący, ale naprawdę ot tak, byle popatrzeć na tamte chałupy, już na pewno polskie, i na polskie baby, byle powiedzieć do gospodyni, po tylu latach pierwszy raz, to słowieczko: matko.
- Nie tak prędko. Wolniej, wolniej.
Ale nie chcieli od nas odejść, widać musieli wszystko z siebie wyrzucić i w kółko opowiadać, opowiadać, opowiadać.
- Tak było. Właśnie tak. I my to przeżyli. Właśnie my.
Nu, słuchali my ich szeptów, pokrzykiwań, jęków: patrzcie, uważnie patrzcie. W tym baraku buty upchane 0d ziemi aż do drewnianego stropu.
- Znaczy, wino zrobisz z głogu? Abo z leśnych jeżyn? Bo nie z jabłek? Jabłka dzieciakom na zęby chcesz ostawić?
- Kto chce? - jak nie wrzaśnie Lep. - Kto, pytam ja ciebie? Chytry z ciebie Poleszuk, Drozd, dużo wiesz, a pary z gęby nie puszczasz. Pewnie, że wino takoż z jabłek robić można.
Niedługo, bo naraz ryknęli moździerze, zaterkotali karabiny maszynowe, gdzieś szkopy musieli blisko być i ciężarówki z orłami wypatrzyć. Pod tymi pociskami uformowali sia my w kolumny i poszli precz z placyku, bez jednego strzału, taki był rozkaz. Dokąd poszli? Nu, jasna rzecz: obsadzić wyznaczony odcinek. Szef mówił, że Niemcy zebrali tam co najlepsze swoje dywizje, okrutnie umocnili sia, obwarowali i przygotowali do długiej obrony. Ot, jak.
Tak zamyślił sia ja, w siwy dym zapatrzył, że prawie na głos powtarzał: "moja, moja". Aż tu naraz jakiś cień spoza tego dymu wyrywa sia i leci do mnie, leci, chwieje sia, ręce rozrzucone, ot, żywy krzyż na rozstajach. Chciał ja splunąć, marę odpędzić, ale wszędzie ogniska, jak tu na ogień pluć?
