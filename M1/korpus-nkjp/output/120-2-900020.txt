"Równość obywateli przyniosła ze sobą wyłączenie od niej niewolników". Georg Fridrich Hegel - Filozofia dziejów.
Jest to ślepy zaułek politycznej i społecznej równości, nikt w sposób zadowalający z niego od czasów greckich nie wybrnął. Nie łudźmy się, że będziemy pierwsi.
Ks. Cyruliński zdążył jeszcze zadołować wapno - na lepsze czasy. Odnalezione przypadkiem w roku 1977 posłużyło do odnowienia kościoła.
Dlatego jest jasny. Na balkonik przed wejściem, na którym jak comiesięczne Msze za Ojczyznę, odbędzie się i dzisiejsza Msza Rolników, wjeżdża teraz stary sztandar z napisem "Żywią y bronią".
Cel tych zabiegów był jasny - każda plama rzucona na Polaków to jedna plama mniej na hitlerowskich mordercach, a wskazanie współwinnych to droga do własnego uniewinnienia.
A taki właśnie uniewinniający klimat stał się potrzebny dla integracji, zacieśnienia więzów wewnątrz wojskowego bloku, aby dawne echa nie mąciły braterstwa broni.
Ile lat miał wtedy Robert? Pięć, albo i sześć; dość, by mgliście zapamiętać niezrozumiałe ojcowe opowieści. W dniu Cięcia Kabli wrócił z roboty pijany jak nigdy i nie daj Boże nawinąć mu się wtedy pod rękę. Albo było to jeszcze kiedy indziej - trochę przedtem, może trochę potem.
Żydy wszystkiemu winne!
Bo jeśli nie oni, to kto? Kto? - pytam.
Wojna.
Władza jest mocna. Maszyny na gąsienicach. Stal. wszystko nam zabrali, nawet tę odrobinę krzyku i tupania, jaka jeszcze została niepotrzebnemu pokoleniu. Nawet nie gniew - bezsilność. Co zrobić, gdzie uciec? Ciebie też wyprowadzili w pole, nie pomogła ci twoja chytrość, Wąsaty. Kto nam to wszystko zabrał, co jeszcze więcej można było zrobić, czego się jąć? Cośmy jeszcze zaniedbali, czymżeśmy zgrzeszyli?
Najświętsza Panienko… I co dalej? Przecież Ty nigdy nie odpowiadasz na pytania ludzi zwyczajnych, ale możemy je przynajmniej wypowiedzieć w naszej modlitwie, w naszym niemym płaczu, grubym przekleństwie. Ciszej stary, dzieci się obudzą! Pamiątka pierwszej komunii świętej, przyżółkła, z chłopaczkami o cherubinowych za szkłem: Franciszek. I nowomodna, w plastik wprasowana: Robert, a za nim młodszy drobiazg. Co jeszcze więcej można było zrobić, czego się jąć? Cośmy jeszcze zaniedbali, czymżeśmy zgrzeszyli?
Jest wpół do czwartej. Na Felińskiego czerwony fiat, w nim mundury, obserwują demonstracyjnie wejście. Po śmierci księdza penetracja jakby ustała, czy znów się zaczyna? Patrzę na kościół: jakie jeszcze przeżyje koleje? Podobno, ma tu stanąć stacja metra.
Na Placu Komuny spotykam te same co rano grupki ludzi, wracają z jarmarku, objuczeni plastykowymi torbami z handlem zamiennym. Wydają mi się nagle smutni i nudni. (s.18)
W końcu lat siedemdziesiątych ta niezależna polityka Rumunii wydawała się być rzeczywiście bardzo zaawansowana. Pozycję tego kraju jako "enfant terrible" bloku socjalistycznego można by uznać za ustabilizowaną, co doprowadziło do refleksji, że korzysta z niej również Związek Radziecki przy rozwiązywaniu delikatnych kwestii dyplomatycznych.
Izrael poniósł w Libanie dotkliwą porażkę polityczną. Izrael wraca do siebie. Koniec operacji ewakuacyjnej wojsk izraelskich przewiduje się na 1 czerwca. Z terenów, które już opuścili, wycofała się również armia libańska, nie chcąc prowokować walk z druzami i szyitami. Ci ostatni postępują swoją obecnością krok w krok za wycofującymi się wojskami izraelskimi.
A jaki będzie los zamieszkującej te okolice ludności chrześcijańskiej?
