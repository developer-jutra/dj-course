Decyzja Rady Polityki Pieniężnej o obniżeniu oprocentowania powinna teoretycznie osłabić złotówkę. Stało się jednak inaczej. W ciągu ostatniego minionego tygodnia zarówno dolar, jak i marka straciły wobec polskiej waluty. Wytłumaczenie jest jedno: opłacalność zakupu papierów wartościowych typu bonów skarbowych i obligacji wciąż jest wysoka jak na europejskie warunki. Stąd ciągły napływ obcego kapitału na nasz rynek.
