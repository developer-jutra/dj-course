26-letni mężczyzna utonął na oczach przechodniów w miejskiej fontannie na rynku w centrum Pińczowa (woj. świętokrzyskie). Do wypadku doszło w poniedziałek po południu w czasie największego upału. Grzegorz L. przeskoczył wysokie ogrodzenie fontanny, rozebrał się i wskoczył do wody. Amator kąpieli po skoku nie wypłynął. Zbiornik fontanny ma około dwóch i pół metra głębokości.
