- Bo nic jakoś nie mówisz.
A po chwili:
- To uczonyś teraz.
- Jaki tam uczony - żachnąłem się.
- Uczonyś - powiedział nieustępliwie - i nie broń się.
I znów zapadł w to pochmurne zamyślenie, ale nie na długo, bo doszedł mnie znów jego cichy, niepewny głos:
- To wszystko już teraz potrafisz?
Przez całą drogę nic do siebie nie mówiliśmy, to znaczy on nic nie mówił, ja zaś bałem się przerwać jego milczenie, pilnowałem się, aby mi się słowo przypadkiem nie wyrwało, które mogłoby zakłócić mu to jego zapatrzenie pochmurne w dal.
A potem wjechaliśmy w las i wtedy ojciec odezwał się:
- A, to wy.
Uśmiechnął się w podzięce za to łaskawe poznanie jego osoby.
- No, co tam znowu? - zapytała trochę niecierpliwie, jakby już rozmowa stała się przydługa.
- To syn mój - wyrzucił z siebie ojciec, niczym nowinę. Ujął mnie za łokieć i popchnął trochę do przodu.
- Choć kapkę - prosił błagalnie. - Uwolnimy się tylko od tego ptaszyska przeklętego i pójdziemy dalej. Żyć nam nie da! Zadręczy nas.
Słońce nas tak nie zmoże jak on. Jakaś klątwa idzie z nami, jakieś myśli mściwe, a kto wie czyje, kto wie. Rzep nie skowronek. Nie widzicie, że się na nas uwziął? Posłuchajcie, prześmiewa się z naszej drogi, chichocze.
- Ziemię dają. To dobrze, to dobrze, mój synu.
A może właśnie tego się bałem, bo czułem się cały czas jakby ściśnięty przez nadzieję, że podejdzie nagle zwyczajny, zwykły w tych swoich dwóch, trzech krokach ku oknu, w tym swoim głosie zwykły. A tymczasem tyle z tego, że pozbyłem się znów jego spojrzenia, bo na nowo zamknął się cały w tym siedzeniu pod kuchnią.
