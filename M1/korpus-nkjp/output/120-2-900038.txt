"Alisma" - firma, która realizowała domy w osiedlu Górce, skończyła prace budowlane jesienią ub. roku. Pozostawiła po sobie ogromne wysypisko śmieci, które jest tu do dzisiaj. Bezradna okazała się wobec swojego budowlanego kontrahenta spółdzielnia "Wola". Obecnie do interwencji przystąpił Urząd Gminy Warszawa-Bemowo, nakazując "Alismie" usunięcie wysypiska do końca kwietnia.
Regułą powinno być, że po zmianie ekipy rządowej następuje wymiana wyższych urzędników. Po 9-letniej kadencji kuratora Paszyńskiego jego wymiana zaczyna nabierać charakteru politycznego. A szkoda! Powinno się to odbyć w białych rękawiczkach, tym bardziej, że chodzi o nietuzinkowego kuratora. Ale skoro już tak się stało, to zobowiązany jestem przedstawić zarzuty, jakie moja sekcja wysunęła (zresztą nie bez mego udziału) przeciwko panu kuratorowi, a prasa część z nich nieudolnie wyartykułowała.
Pełen nadziei i wiary w młodych ludzi, realizuję teatr i filmy, które mogą uruchomić choćby iskierkę fascynacji losami innych ludzi lub refleksję nad samym sobą. Zapraszam wszystkich chętnych do obejrzenia naszej interpretacji "Niemców". Gramy głównie dla szkolnych grup zorganizowanych, ale zawsze kilka miejsc dla stałych i nowych bywalców trzymamy w rezerwie. Po wakacjach planujemy też kilka spektakli wieczornych.
Na działkach przy ul. Dywizjonu 303 policja zatrzymała w nocy z 5 na 6 kwietnia kilku mężczyzn podejrzanych o śmiertelne pobicie bezdomnego. Zanim ich przesłuchano, trafili do izby wytrzeźwień, byli bowiem kompletnie pijani. 44-letniemu Romanowi R. postawiono zarzut pobicia ze skutkiem śmiertelnym.
