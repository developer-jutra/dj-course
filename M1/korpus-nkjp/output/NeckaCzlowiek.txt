Tak, jest trochę takich reliktów. Można metaforycznie posłużyć się terminologią futbolową i powiedzieć, że ewolucja zostawiła nas na offsajdzie - rozwinęła pewne mechanizmy, które świetnie sprawdzały się w warunkach sawanny, mówiąc w uproszczeniu, a nagle tej sawanny nie ma i zamiast niej zostajemy wrzuceni w dżunglę wielkiego miasta.
Dlaczego tak jest?
Brak powszechnej świadomości wagi problemu. Wyobraźmy sobie, że istnieją skuteczne szczepionki przeciwko chorobom zakaźnym, ale ich się nie stosuje, bo niewielu o nich słyszało, a ci, którzy słyszeli, powątpiewają w ich skuteczność. Nie ma wśród prawników powszechnej świadomości tego, jak zawodna jest pamięć świadka, ani wiedzy na temat tego, kiedy świadek może być uznany za wiarygodnego, a kiedy nie.
Żeby zainteresować się kognitywistyką, trzeba chyba mieć również pewien kapitał wiedzy.
Tak, oczywiście. Trzeba też być otwartym na inne dyscypliny. Kognitywistyka to nie tylko filozofia, psychologia i informatyka. Notabene, ta ostatnia nie w całości jest dla nas interesująca. Powiedziałbym nawet, że większość informatyki jako dziedziny naukowej i technicznej jest z punktu widzenia kognitywistyki obojętna. Ważne pozostaje przede wszystkim modelowanie i sztuczna inteligencja.
Czy warto byłoby wprowadzić psychologię jako przedmiot nauczania w liceum lub gimnazjum?
Myślę, że tak. Nawet na szczeblu edukacji wyższej mówi się, że brakuje studentom czegoś takiego jak "miękkie umiejętności akademickie": umiejętność współpracy, zachowania się w grupie, autoprezentacji i poznawania siebie. Tym bardziej przydałoby się to młodzieży szkolnej, bo liceum i gimnazjum to okres dojrzewania i gwałtownych zmian osobowości.
Jak się ją trenuje?
Uczy się wykorzystania odpowiednich narzędzi. Bardzo pożytecznym "wehikułem" twórczości jest na przykład analogia. W szerokim znaczeniu - przenoszenia rozwiązań z jednej domeny do drugiej, dostrzegania podobieństw lub wykorzystywania rozwiązań wcześniej wypróbowanych w zupełnie innej dziedzinie. W nauce i w wynalazczości analogia działa jako technika twórczości. Przypuszczalnie w innych dziedzinach również. Aby nauczyć kogoś twórczego myślenia, pomaga my mu dostrzegać i wykorzystywać związki podobieństwa oraz analogie.
Moim zdaniem, jest to przejaw nieświadomej inteligencji, a także dowód na to, że również złożone czynności poznawcze, a nie tylko elementarne funkcje umysłu, mogą zachodzić bez udziału świadomości. Oczywiście w innych przejawach inteligencji świadomość jest obecna i wpływa korzystnie na końcowy efekt naszych działań. Taki jest zresztą jej sens i wartość adaptacyjna.
Po co więc w ogóle pojęcie intelektu?
Samo pojęcie wywodzi się ze średniowiecznej filozofii. Określało to samo, co dzisiaj nazywamy "umysłem". W języku współczesnym intelekt to "aparat poznawczy człowieka". Nie ma badań na temat intelektu ani książek o nim, chociaż pisze się całe rozprawy o niektórych konkretnych funkcjach poznawczych typu pamięć czy percepcja.
