Przed chwilą Jędruś przyszedł przeczytać mi swoją kartę napisaną do babci, a ja, zdenerwowana, że nieporządnie zaadresował, gorączkowałam się: „Jędrusiu! To jest bardzo ważne! Wyobraź sobie. Siedzi FACET na poczcie, czyta i oczywiście, że nie wie, jakie to miasto!“. Na to słyszę z dołu głos mojego męża: „To może być KOBIETA!“ – „Słucham? Co mówisz?“ – krzyczę. – „Nic. Mówię tylko, że na poczcie pracują też kobiety!“.
Lubię, jak dzwoni moja córka i pyta, czy wszystko u mnie w porządku.
Lubię, jak moje dzieci przychodzą do mnie w nocy, a po nich zjawia się i pies, i kot, mąż mimo to zostaje w łóżku, leżymy tak na kupie i nie możemy spać, bo nam duszno, a najbardziej psu.
19 czerwca 2000. Wypłynęliśmy, ale miałem książeczkę do nabożeństwa. Z Bakaru przepłynęliśmy pod największym mostem Chorwacji i dopłynęliśmy do portu Vrbnik, na wyspie Krk. Przeszła tam procesja. Miliony ludzi ze świecami. Młode dziewczynki śpiewały.
20 czerwca 2000. Odpłynęliśmy do Baški, gdzie zjadłem bardzo dobre kuglice, w luźnym tłumaczeniu – lody kulkowe. Wypłynęliśmy z Baški. Na Pach, gdzie Andrzej znalazł ostrygi, a potem od razu je zjadł. Zrobiliśmy zakupy.
A teraz wyznam Ci, że uwielbiam jeść szynkę i befsztyki, pod warunkiem że nie myślę, nad niczym się nie zastanawiam i nikt mi nie przypomina, skąd się te produkty wzięły. Nie cierpię kelnerów, którzy pytają: „Jaki befsztyk? Krwisty?“. Po co to od razu używać takich określeń, czy nie można zapytać: „Jak wysmażony?“. Po zapytaniu, czy krwisty, zmieniam zamówienie albo restaurację.
My z Joasią wróciłyśmy do naszego hotelu, zeżarłyśmy po dwa befsztyki, obaliłyśmy wino, wypaliłyśmy po paczce papierosów i poszłyśmy spać o świcie, pogodzone ze światem, głównie Joasia. Ja rano myślałam, że trzeba będzie do mnie wzywać pogotowie, i postanowiłam żyć od tego momentu zdrowo i ekologicznie, a w każdym razie spróbować.
Znalazłam z trudem jakieś zdjęcia. Musiałam napisać na nich jeszcze raz... „Jarkowi...“ „Monice...“ „Justynie...“. Wypchnęłam człowieka, jak sam się nazywał, za drzwi i przewróciłam się na łóżko ze zmęczenia. Rano dowiedziałam się, że w nocy woda zalała piwnice hotelowe i ten człowiek, rozebrany do bielizny, ratował, co się dało. Z narażeniem życia, jak mówiono rano w recepcji, bo nie zdawał sobie sprawy, że może go porazić prąd.
