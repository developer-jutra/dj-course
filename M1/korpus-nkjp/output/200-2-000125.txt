- Jak sobie wyobrażasz kino bez aktorów?
- W tym problem.
Akurat dzwoni telefon. Wybawiciel. Cztery dzwonki.
Podnoszę słuchawkę. Uśmiecham się. Słyszę głos, którego nie spodziewałam się usłyszeć. Reżyser nastawia ucha. Podchodzi do mnie, staje blisko i mówi głośno, tak żeby ktoś po tamtej stronie usłyszał: to jednak kochanek.
- Muszę kończyć.
Głos pyta, co to za pajac.
- A jakie ty masz swoje sprawy? - pytała matka.
- Nikomu nic do moich spraw.
- Nie bądź krnąbrna, to grzech.
Adela i Bernard prowadzili w sypialni długie rozmowy na temat mojego wychowania. Małe światło, uchylone drzwi, intymne szepty. Tak było, gdy wykąpana leżałam w łóżku i przed zaśnięciem wsłuchiwałam się w tajemnicze szelesty.
Gdyby zrobiła coś takiego chociaż raz naprawdę, ale nie, siedzi sztywna, z sercem walącym, jakby nie wiadomo co się działo.
To się już skończyło. Zostało zapakowane w paczkę, wysłane w przeszłość. Nie ma, nic nie zostało z tych lęków, które wydają się jej teraz początkiem ciężkiej choroby.
- Widzisz, jaki to musiał być wielki dom? Te wszystkie domy, ten, ten i ten, powstały z niego.
Matka nie powiedziała, że ojciec kłamie, ani też, że mija się z prawdą. Zadała kłam jego wypowiedzi, pokazując trzy duże domy i jedną małą chałupkę, powstałą z jednego, przeżartego nędzą i złem domu Schönmythów.
W kłamstwie czy w prawdzie, nie znam nic lepszego niż życie. Tłumaczę mu to, ale nie może pojąć, o co chodzi.
- To znaczy, że mnie też okłamujesz?
- Też?
- Tak jak swojego męża.
- Nie okłamuję go.
- Ale nie mówisz mu, co czujesz.
- A co czuję?
- Od dawna nie żyją - odpowiedział obojętnie. Słowem nie zająknął się o Bognie, jakby w ogóle nie istniała. Miał czerwone spierzchnięte usta. Znałam ich dotyk.
- A Molly?
- Kto?
- Pies Molly.
- Molly? Nie wiem, jest tam jakiś pies, ale czy Molly, nie wiem.
- A stara Rzepowa?
- Madame Tiwi? Wykorkowała jakieś dwa lata temu.
- Od dawna tu mieszkasz?
