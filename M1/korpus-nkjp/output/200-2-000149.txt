Kiedy miałem dwadzieścia lat, Rodacy, nie tak wyobrażałem sobie mój wiek dojrzały. Wydawało mi się, że wśród dekoracji wieku dojrzałego przeważały będą książki, obrazy i wielka muzyka naszego przemijania; że moje życie toczyło się będzie w poczuciu ładu i osobistego bezpieczeństwa, że służyło będzie duchowi pokoju i międzyludzkiego porozumienia. Natomiast kiedy to piszę, czuję na piersiach chłód lufy pistoletu, kieszenie mam wypchane magazynkami nabojów i zgoła niewyobrażalnymi zwiastunami mordu.
Powiedzmy, że studiowałem fizykę. Szybko okazało się, że potrafię oddać się przedmiotowi moich studiów z takim zapałem i tak całkowicie, jak przedtem potrafiłem poświęcać się moim przeróżnym namiętnościom i funkcjom. Widocznie za każdym razem spalała się we mnie ta sama, szukająca ujścia, energia. Równie dobrze mógłbym być chyba biologiem, geometrą.
2. Kompetencje i prawa wprowadzonego na teren TRYBUNY posterunku Milicji Obywatelskiej podlegają za każdym razem i w każdym wypadku rozporządzeniom i dyrektywom SEKRETARIATU KOMISJI DO SPRAW INTEGRACJI;
3. KOMISJA DO SPRAW INTEGRACJI wzywa niniejszym wszystkich uczestników do czujności oraz współpracy z władzami WOLNEJ TRYBUNY.
Tow. Gruszka: A jednak "ładnej pogody". Nie ma nic gorszego niż deszcz i mgła. Czujka jest zasadniczo nieuzbrojona. W pogodę deszczową, we mgle, wszystko wygląda inaczej. Wróg może się czaić za węgłem domu, może stać przy każdej latarni. Nieidentyfikowalny. Ulice i chodniki są mokre, jak w lustrze odbija się w nich każdy cień. Brrr...
Redakcja: A zatem "ładnej pogody". I czuj-czuj!
Po drugie, obawiam się, że jeżeli nic decydującego nie nastąpi, moje życie lada moment przestanie mnie bawić. Ja zostałem wychowany wedle pryncypiów nader ambitnego programu edukacji: w duchu walki o nadanie życiu ludzkiemu wielorakiego sensu, tak indywidualnego jak społecznego. I tylko taki format mojej społecznej egzystencji jest w stanie zaspokoić moje prywatne oczekiwania.
Nadążacie, Towarzysze? Na pewno?
Jest godzina 16.00, kiedy wysłannik naszego pisma red. Wł. Kuperek zjawia się w progach WOLNEJ TRYBUNY i napotyka Dyżurną Porządku i Higieny, tow. Różę Potylicową. A oto jego raport:
Red. Kuperek: Dzień dobry!
Dyżurna Porządku i Higieny: Dzień dobry. Pan do kogo?
Red. Kuperek: Nasza Redakcja chciałaby postawić wam kilka pytań. Macie coś przeciwko temu?
Oczywista płacić tym towarzyszkom musiałoby państwo raczej lukratywnie. Ale i to ma swój pozytywny aspekt: Nie zapominajcie, towarzysze, że im więcej gotowi jesteśmy za to zapłacić, tym wyżej podskakuje wartość  ciała . Tym więcej wolno nam od tego ciała wymagać.
Drogi Obywatelu!
Niniejszym zawiadamiamy Pana (Obywatela), że dnia 3 Maja br. - na podstawie tajnego głosowania PREZYDIUM Konspiracyjnej Opozycji Politycznej - został Pan (Obywatel) mianowany Członkiem Biura Politycznego Opozycji. Od wyboru tego może się Pan (Obywatel) odwołać drogą zamieszczenia (nie później niż w ciągu następnych 3 dni) w Rubryce Ogłoszeń ŻYCIA STOLICY inseratu następującej treści: "Mam działkę wielkości 200 m 2. Czekam na propozycje".
Nie mam dzisiaj sił i tak dalej. Nawet pisać mi się nie chce. La-lalala-lala, tak postukam trochę jak jaka gęś i zobaczę, co mi się ułoży, bo to niekiedy układa się jak szyfr i tak dalej. (wer23451erdfghjklłlpoiujzhzbdfghuz786543ihgfcym.lkj908ż7654fds). Nic nie wychodzi. Nawet moje złe duchy odwróciły się do mnie plecami.
Na jednym z pocześniejszych miejsc w katalogu naszych reform stoi postulat powrotu do społeczno-filozoficznego  pluralizmu światopoglądowego  - do pluralizmu pojętego jako  zasada organizacji  społecznego istnienia ludzi. Pociągnie to za sobą konieczność  decentralizacji   modusów administrowania rzeczywistością społeczeństwa. Planiści wypracowali już koncepcję drogi, na której przeobrażenie to winno się odbyć kosztem możliwie minimalnych ofiar.
(Na koniec jedna - ale za to praktyczna - rada: ponieważ jednym ze środków uświęconych przez dalekosiężne cele WOLNEJ TRYBUNY jest maszyna do pisania, manicure bardziej przeszkadza, niż pomaga. Najlepiej obciąć paznokcie na krótko - ulga z tego ogromna, a strata względna, bo kto lepiej od nas, kobiet, wie, że paznokieć odrasta?)"
Jeżeli - zgodnie z wyżej wyrzeczonym Ultimatum czasowym - Organa Śledcze nie zwolnią z aresztu prof. Juliana Kornhausera, Organizacja nasza aresztuje i potraktuje jako więźniów 6 (słownie: sześciu) wiodących funkcjonariuszy Aparatu Władzy. Zmartwychwstały Pyrrus kłania się Partii i życzy rychłego powrotu do zdrowia.
