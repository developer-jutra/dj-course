Pierwszy Minister stanął przed Królową i powiedział krótko:
- Stało się!
Królowa uśmiechnęła się.
- Wiem o tym równie dobrze jak pan - odrzekła.
- Wasza Miłość nie rozumie! Stało się! Formicus chce nam narzucić swą Formicję Czarną na następczynię. Postawił ultimatum.
Królowa wzdrygnęła się:
- Mam nadzieję, że nie dopuści pan do tego, by wstrętna czarna mrowica pożarła mój abdomen.
Konstabl, stojący na warcie,  przywąchiwał  mu się uważnie.
- Stop! - zawołał. - Dokąd idziesz?
Jegomość z robaczkiem wyciągnął antenki.
- Dokąd idziesz? - powtórzył konstabl.
Jegomość z robaczkiem świętojańskim odrzekł:
- Szukam Termita.
- Co takiego? - zdziwił się konstabl. - Co robisz?
- Szukam Termita! - odrzekł jegomość ze świętojańskim robaczkiem.
- Czy prawdą jest, że Czterdzieści Dziewięć Mamek zamkniętych jest w Pokrywie Pokryw pod strażą i bez racji celulozy? - Delegat wychrypiał.
Głowa zastanowiła się chwilę. Lecz w tym momencie drugi sekretarz Głowy podszedł do niej i oznajmił lekkim swędem, że jedna z uwięzionych mamek umarła z głodu i że zostało ich już tylko czterdzieści osiem.
- Czego się drzecie? Wy w ogóle nie macie prawa głosu!
- Sami nie macie!
- Za pierwszym! Za pierwszym!
- Kury opierzone! Gęsi opierzone! Kaczki!
- Sami jesteście kaczki! I... I... strusie!
- Za drugim! Za drugim!
Prof. Mmaa stukał długo podbródkiem o katedrę, ale na próżno. Straciwszy wreszcie cierpliwość, podniósł głowę i  zagwizdał. Słuchacze, którzy zapomnieli już byli o obecności profesora, ucichli zaskoczeni.
- Zdaje się, że rozumiem - rozległ się głos Niebylejakiego. - Pozostaje jednak jeszcze drugie zagadnienie. Mianowicie: skąd go wziąć? Skąd wziąć homo-osobnika? My jesteśmy za biedni! Do zorganizowania takiej rzeczy, jak schwytanie  homo , konieczna jest wyższa stopa życiowa całego Osiedla ; albo też całe Osiedle musiałoby się poświęcić fanatycznie tej idei, której nawet zrozumieć nie może.
Prof. Mmaa milczał chwilę. A potem rzekł sam do siebie półgłosem:
- Niewolnictwo było kiedyś piękną rzeczą.
Nimfa usłyszała słowo: ,,Niewolnictwo".
- Ja nie jestem niewolnica! - krzyknęła plując wokoło dekstryną. - Taki wypedikiurowany niby inteligent, a nie zna się na ustawach! Ja jestem Mademoiselle! Mademoiselle Marguerite!
- Je vous demande pardon, Mademoiselle Marguerite! - rzekł prof. Mmaa i chciał odejść.
