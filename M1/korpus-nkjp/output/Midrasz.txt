Cyfry – jak twierdzi – poznał przyglądając się numerowi wytatuowanemu na ramieniu krewnego, który przeżył Oświęcim. Jego rodzice dopilnowali, aby przystąpił do bar micwy, zaś samodzielne praktyki religijne rozpoczął już w dojrzałym wieku.
Żydowskie pochodzenie miało dla Spielberga jeszcze jeden pozytywny aspekt: ułatwiło mu odpowiednie wejście do Hollywood. Do grona filmowców zwanych “Nowym Hollywood” należeli oprócz Spielberga m.in. George Lucas, Brian de Palma, Francis Ford Coppola.
– To wróci, zbierajmy się, matka – mówił ojciec sprawnie krojąc karpia. Ojciec umiał zrobić gefiłte fisz jak nikt na świecie.
– Daj spokój, mała uczy się świetnie, ładnie gra na fortepianie. Jest zima i nie będę latała po sklepach, żeby przygotować się do wyjazdu, pomyślimy na wiosnę – te słowa słyszałam każdej (każdej!) zimy, a latem…
Wpływ kradzieży na świat fizyczny jest oczywisty. Kradzież określonego przedmiotu powoduje zaburzenie całego systemu, którego przedmiot ten jest częścią. Co więcej, zdarza się, że przedmiot, jak również miejsce, z którego go ukradziono, ulegają zniszczeniu.
Wpływ na świat uczuć jest ogromny. Kradzież rodzi strach, podejrzliwość, brak zaufania. Ponieważ tożsamość złodzieja zwykle pozostaje nieznana, podejrzenia i złe emocje rozdzielane są arbitralnie. Złe skutki kradzieży odczuwają osoby w ogóle z nią nie związane.
Widniejąca na przeciwległej płaskorzeźbie Warszawa przedstawiona jest najpewniej w momencie śmierci Sonnenberga. Obok miasta umieszczono cmentarz żydowski z wyeksponowanym nagrobkiem do złudzenia przypominającym ohel Sonnenberga. Inskrypcja informuje nas, że zmarł on jesienią roku 1822, co potwierdza wizerunek rozebranego mostu i przycumowanych łodzi. Istniał bowiem wówczas w Warszawie jeden tylko most łodziowy, który montowano wiosną, zaś rozkładano przed zimą, by ochronić jego konstrukcję przed naporem kry.
Po przyjeździe do Izraela trzeba się rozstać ze złudzeniem, że ktoś tu na nas czeka. Przybywający jest kimś z zewnątrz, obcym. Paradoksalnie dzieje się tak dlatego, że syjonizm odniósł sukces. Udało się zbudować nowy naród, społeczeństwo o własnej tożsamości. To, co okazało się zwycięstwem pierwszych imigrantów, stanowi problem dla następnych. Albo wyzwanie.
Ponieważ przeczytałem te linijki bez “wczucia się”, moi koledzy, wszyscy moi dotychczasowi przyjaciele, zaczęli syczeć: “Panie profesorze, niech on przeczyta to jeszcze raz! Może to zrobić lepiej!”.
Nasz nauczyciel (wiedziałem, że jest sympatykiem Bundu) odezwał się do mnie smutnym głosem: “Amik, przeczytaj jeszcze raz. Z większym uczuciem”.
Jednak “walka rasowa” posuwa się dalej: już 7 kwietnia 1933 roku rząd Rzeszy wprowadza zakaz wykonywania zawodu przez urzędników żydowskich oraz osób krytycznych wobec reżimu. Naziści grożą otwarcie żydowskim lekarzom i adwokatom, zabraniają artystom i artystkom występować, wprowadzają na uniwersytetach numerus clausus dla Żydów.
Skąd normalnym ludziom przychodzi do głowy zamieszkać w tym kraju? To pytanie nie daje spokoju. Skąd mnie to przyszło do głowy? Zobaczyć – oczywiście. To właściwie obowiązek. Nawet trochę pomieszkać, może nawet popracować w kibucu. Ale na stałe?! Cóż, dobrze wychowany człowiek po prostu nie zadaje takich pytań. W końcu każdy ma swoje problemy i najlepiej załatwić je z samym sobą.
Po jednym dniu pobytu w Jerozolimie już uderza w świadomość rewelacja, że tu jedynie Żydzi tworzą nowe życie. Nie Anglicy i nie Arabowie, tylko Żydzi. Pewnym, mocnym krokiem wkracza do miasta wiecznego cywilizacja europejska, wsparta na ramieniu żydowskim. Nowe, piękne dzielnice. Rehawia, Zichron Mosze, ulica Jafy i ulica Proroków. Asfalt, domy żelbetonowe, bloki kamienne, wielkie magazyny, kina, kawiarnie. Szkoły i szpitale.
Przy pierwszym spotkaniu w Izraelu z rodzonym Bratem mego rodzonego Ojca – było to w czasie wakacji 1992 r. – kiedy, opowiadając historię swego życia, nazwałem siebie Żydem wierzącym w Jezusa, reakcją Stryja – pobożnego Żyda – było pytanie:
– A dwa tysiące lat nienawiści! Jak to uniesiesz?
W pół roku później, na dzień przed udarem, który unieruchomił Rebego do końca jego dni, dziennikarz “New York Post” zadał mu pytanie: “Jakie teraz może pan przekazać przesłanie w sprawie Mesjasza?”. “On nadchodzi. Nie tylko przygotowuje się do drogi, ale już jest w drodze”.
Wyraźnie widać, że poezja jest tu łatwiejszym sposobem nazywania i konkretyzowania wspomnień niż sztuki plastyczne, choć powyższy opis Pragi dałby się łatwo naszkicować. W dość podobny sposób powraca do wspomnień Zdeněk Weinberger:
Jak dawno temu widziałem skąpane w słońcu Hradczany?
Jak dawno temu byłem ludzką istotą?
I dziwię się dzisiaj – czy to był tylko sen?
Pobyt w niższym gan Eden jest jednak tylko chwilowy. Nasyciwszy się trochę, dusze ponownie, i tym razem definitywnie zrzucają ciała i udają się do wyższego gan Eden, w którym zażywać już będą jedynie duchowych rozkoszy. I to jest właśnie ten raj, o którym nic już nie wiadomo.
– No dobrze – powiedział. – Zagrajmy w pokera.
– Nie – odpowiedziałem. – Nienawidzę gry w karty. Zawsze przegrywam.
– Kto mówi o kartach? – zdziwił się Erwinke. – Miałem na myśli żydowskiego pokera.
Po czym objaśnił mi pokrótce zasady gry. W żydowskiego pokera gra się bez kart, w głowie – jak przystało na Naród Księgi.
Jeśli o mnie chodzi – nie jem mięsa. Nie kieruję się przy tym ideologią wegetariańską, choć z nią sympatyzuję. Przyświeca mi zasada, którą także dostrzegam w przepisach kaszrutu: człowiek tym się różni od zwierzęcia, że zastanawia się nad tym, co je, co jest dla niego dobre, dokonuje pewnego wyboru i umie go przestrzegać.
Nasuwa się porównanie z Księgą Wyjścia, z opisem cudownego ocalenia Żydów uchodzących z Egiptu. Jeden z midraszy mówi o tym, że aniołowie śpiewali, gdy fale zalewały wojska faraona, ale Pan im tego zakazał: “Nie cieszcie się, gdy giną moje dzieci”. A przecież chodzi tu o samych prześladowców, a nie o ich potomstwo.
Nie jest dla nikogo tajemnicą, że stan kultury klezmerskiej w krajach Europy Środkowo-Wschodniej jest dramatyczny. Po Zagładzie, represjach stalinowskich oraz masowej, jeśli nie totalnej, emigracji Żydów do Izraela i Stanów Zjednoczonych została ona bezpowrotnie utracona. Utracona przede wszystkim jako tradycja przekazu repertuaru, sposobów grania, artykulacji, strukturowania utworów muzycznych. Przekaz ten odbywał się w sposób bezpośredni, drogą ustną, jak się to zwykle dzieje z żywą muzyką ludową.
Myślę, że to są często Izraelczycy i często Żydzi, nie można jednoznacznie odpowiedzieć.
Czy ma pani jakiś szczególny stosunek do Izraela?
Byłam w Izraelu dwukrotnie. Na pewno człowiekowi, który czuje się Żydem, w Izraelu jest sympatyczniej i łatwiej niż Żydowi w jakimkolwiek innym państwie. Chociaż sytuacja w Izraelu jest też taka, jaka jest – Izrael nie należy do bezpiecznych krajów.
Z punktu widzenia prawa międzynarodowego Jan Paweł II jedzie, rzecz jasna, do Izraela oraz do Autonomii Palestyńskiej. Uznanie tej ostatniej nie nastręczało zresztą Watykanowi takich trudności jak uznanie państwa żydowskiego; na nawiązanie stosunków dyplomatycznych ze Stolicą Apostolską Izrael czekał dziesięć razy dłużej niż organizacja Jasera Arafata. Faktycznie papież jedzie z pielgrzymką do Ziemi Świętej, w której obecnie znajduje się zamieszkane przez Żydów państwo Izrael.
Może zatem “mieszkanie”? Czy nie brzmi nazbyt trywialnie? Względnie “dom”? Też niedobrze, jako że “dom” denotuje coś stałego, wrośniętego w ziemię, obiekt, którego nie można przenosić, a cechą Miszkanu było to, że był właśnie przenośny, nietrwały, przeznaczony tylko do podróżowania: “przenośny dom”.
Czyli myślisz, że gdyby nie było antysemityzmu, nie byłbyś Żydem?
Tak myślę. To jest przykre stwierdzenie. W ciągu lat mojego zaangażowania odnalazłem też i pozytywne motywy – pewnie bym zwariował, gdyby kierowały mną tylko te negatywne.
A czy poza antysemityzmem umiałbyś wskazać czynniki czy osoby, które cię do żydostwa – w okresie, kiedy się tworzyła twoja żydowska tożsamość – ostatecznie doprowadziły? Czy sobie coś takiego uświadamiasz?
Nie ma ani chwili na odpoczynek. Nie tu. Kubistyczne ożywienie ciała... oni przemawiają nie tylko gestami rąk, ale niemalże swoimi włosami, swoimi łydkami, stopami i palcami u stóp.
Wydaje się, że ktoś idzie, a on już leży na ziemi. Myślisz, że ktoś na coś czeka, a on już uciekł...
Z rozmów z Cyganami, z którymi się spotykałem, u których mieszkałem. Chciałem napisać książkę nie tylko o zagładzie Cyganów w czasie drugiej wojny światowej i o trwających po dziś dzień prześladowaniach, ale także o nadziejach i aspiracjach Romów. A ilekroć ich pytałem, czego pragnęliby najbardziej, mówili o trzech rzeczach.
W różnych krajach Europy Joint zachęcał do tworzenia miejscowych organizacji, zdolnych do samodzielnej pracy z sierotami.
W związku z wewnętrznymi konfliktami wśród organizacji żydowskich w Polsce okazało się, że łatwiej jest stworzyć komitet ogólnokrajowy ze znanych działaczy żydowskich niż z przedstawicieli tych organizacji. Trudności w utworzeniu nowej organizacji zostały przezwyciężone w 1923 r., kiedy CENTOS (Centralne Towarzystwo Opieki nad Sierotami i Dziećmi Opuszczonymi w Polsce) uzyskał status prawny.
– Dlaczego nie wyjechałaś? – pytają Żydzi z zagranicy. Zwykle zbywam ich wzruszeniem ramion.
Są takie bezlitosne godziny, kiedy leżę na łóżku i pytam: – Tato, dlaczego nie wyjechaliśmy jak wszyscy? Cisza. Taty już nie ma.
– Nie wszyscy – zwykle odpowiadał.
– No to większość znajomych – nie dawałam za wygraną.
– A co? Źle ci tutaj?
Podział klasy (ok. 30 osób) na 5 grup. Każda z nich ma swój numer. W sali na ławce, np. obok tablicy, położone są, wcześniej wybrane i przygotowane przez nauczyciela, fragmenty wspomnień Marka Edelmana z reportażu H. Krall Zdążyć przed Panem Bogiem. Fragmenty są ponumerowane 1-5. Grupy odnajdują “swoje” fragmenty i odczytują je. Każda grupa dla siebie.
Niestety, mimo “podjętych środków” “miniony” w m. Kijowie działają nadal. Należy zauważyć, że nie ma ich w tej dzielnicy m. Kijowa, w której naczelnikiem milicji jest tow. Babienko. W pozostałych rejonach “miniony” jak funkcjonowały, tak i funkcjonują. Na przykład:
1. Przy ul. Armii Czerwonej 148 m. 8 – organizatorem i gospodarzem “miniona” jest od 1945 r. Dawidow.
Paweł VI dokończył dzieła Soboru Watykańskiego II, rozpoczętego przez swego poprzednika, w tym uchwalenie przełomowej dla stosunków katolicko-żydowskich deklaracji “Nostra Aetate”. Jej losy do końca były niepewne, gdyż budziła ona sprzeciw kardynałów z krajów arabskich. Popierający ją kardynał Bea intensywnie tłumaczył, że “nie mówimy tu o syjonistach czy o politycznym Państwie Izraela. Ale o wyznawcach religii mojżeszowej, gdziekolwiek by na świecie żyli”.
Kwestia wody wiąże się ściśle z problemem zalesiania kraju. Lasy obok innych korzyści mają tę ogromną zaletę, że przetrzymują wodę w glebie jak gąbka. Doceniali to już pierwsi osadnicy żydowscy na przełomie wieków, docenia także państwo Izrael. Obliczono, iż liczba drzew wzrosła w ciągu półwiecza około 44 razy. Do podlewania sadzonek wyśmienicie nadają się filtrowane ścieki.
Czy myślisz, Andrzeju, że kiedy twoje dzieci będą opowiadały o domu swoich rodziców, będą mówić, że dom był areligijny, ale tradycja żydowska była w nim zachowana?
AF: Ja myślę, że będzie to bardziej wprost powiedziane, iż to był dom areligijny, natomiast obchodziliśmy święta żydowskie. Ja nie wiem, co to znaczy: “tradycja była zachowana”? Tradycja zachowana to znacznie więcej. Natomiast tutaj chodzi o zachowanie pewnej symboliki.
Od któregoś momentu musieliście więc zdawać sobie sprawę, że należy myśleć w kategoriach strategii, to znaczy, że jedna wolność jest trochę ważniejsza niż inne i o nią należy się bić mocniej. Były w tej kwestii zapewne znaczące różnice zdań. Czy pamięta pani, jak w tych dyskusjach postrzegana była sprawa wolności do inności?
Ale najważniejszy był zysk, na który mogli liczyć bandyci, nie policjanci. “Pojechałem do Europy, kiedy nie miałem nawet dwudziestu pięciu lat – wspomina gangster Harry Fleisch. – A mój brat, ten szlemiel, jak był mały, dzień i noc się uczył, a potem jak pies harował w sklepie. Po raz pierwszy pojechał do Europy w wieku czterdziestu pięciu lat. I wiecie, kto mu zapłacił podróż? Ja”.
Na Lower East Side straż pożarna stawia wówczas ogromne, żelazne pojemniki…
Ustawia się je po to, żeby przy okazji palenia chamecu nie było pożarów. I jeszcze coś: w Simchat Tora robi się hakafot [taniec z Torą na ulicy – red.]. Tego nie można sobie wyobrazić, to jest jak święto narodowe. Na czas hakafot policja zamyka ulice, żeby było gdzie tańczyć.
Jak widzieliśmy, w Polsce u schyłku XIX wieku Żydzi stanowili główny element zarówno nowego mieszczaństwa, jak i “nowego folkloru”, stanowiąc ważną grupę odbiorców nowej kultury popularnej. Na początku XX wieku majątek wielu teatrów ogródkowych wręcz zależał od żydowskiej publiczności. Rezultatem była płynna i bardzo dwuznaczna sytuacja: niezwykle otwarta, a zarazem niezwykle napięta.
Zmienia się też skład wspólnoty żydowskiej w stolicy. To już nie są przede wszystkim Aszkenazyjczycy, lecz Sefardyjczycy, którzy zjechali do Moskwy z Azerbejdżanu, Gruzji, Dagestanu, Uzbekistanu. Nazywają ich tu “Żydami góralami”, czasami wyśmiewają ich surową religijność, zamknięcie na świat i to, że wybrali handel zamiast bardziej “żydowskiej” tradycji intelektualnej.
Stałe napięcie pomiędzy liberalizmem a konserwatyzmem, poszukiwanie złotego środka jest charakterystyczne nie tylko dla żydowskiej etyki seksualnej. Z pewnością rabiniczny judaizm nie jest religią skłonną dopuszczać w życiu seksualnym swych wyznawców wszystko, na co tylko mieliby ochotę. Etyka seksualna jest częścią religii i jako taki seks podlega surowym ograniczeniom. Wynikają one jednak z przekonania o jego szczególnej wartości i istotnej roli, jaką pełni w życiu człowieka.
Więcej: Spinoza negował żydowski dogmat o objawionym charakterze całej Tory, przytaczając znane argumenty, że Pięcioksiąg jest wewnętrznie niespójnym zbiorem pism redagowanych przez stulecia i przez wielu autorów (ostatecznej redakcji dokonać miał Ezdrasz, już po powrocie Żydów z niewoli babilońskiej). Już tylko za to każda gmina żydowska tamtych czasów uznałaby go za heretyka.
Tak poucza nas Mojżesz w Księdze Powtórzonego Prawa 5,16, przypominając słowa, które padły na Synaju: “Szanuj ojca twego i matkę twoją, byś długo żył w ziemi, którą daje ci Pan twój Bóg” (Wj 20,12). Nieco inne sformułowanie zawiera Księga Kapłańska: “Wszyscy będziecie czuć respekt przed matką i ojcem, i będziecie przestrzegać Moich szabatów – Ja jestem Panem waszym Bogiem” (19,3).
Mendel żyje w dostatku, ale rozpacza. Choć jego syn Szlomele jest już coraz większy, nie ma kto go kształcić ani czytać z nim Tory. Sam Mendel to prosty Żyd. Nie wie nawet, kiedy jest sobota i kiedy wypadają żydowskie święta. Prosi Pana Boga o jedno – by pan Koniecpolski pozwolił mu postawić synagogę.
W okresie obchodów religijnego święta “trójcy” [tisza be aw?] według obrządku judaistycznego w lipcu br. przedstawiciele miejscowych organów władzy m. Kijowa w stolicy Ukrainy wykryli w prywatnym mieszkaniu nieprawomyślne zebranie, którego uczestnicy oznajmili, że zebrali się na modlitwy w minianie (osobnym zgromadzeniu Żydów).
Krok po kroku, borykając się z niesłychanymi trudnościami, organizatorzy opieki nad dzieckiem i pedagodzy usiłowali wybrnąć z kryzysu. Sprawozdania z listopada 1941 r. świadczą o tym, że udało się zahamować wysoką śmiertelność w sierocińcach, z wyjątkiem Głównego Domu Schronienia, gdzie w jednym miesiącu zmarło 18 procent dzieci. Na ogół umierały dzieci nowo przybyłe, zabrane z ulicy w stanie krańcowego wyczerpania.
Boi się też mama Krzysztofa, studenta medycyny, który do klubu zaczął przychodzić niedawno.
– Odkryłem swoje korzenie, no i chcę się czegoś więcej dowiedzieć. Uczę się hebrajskiego. U siebie w pokoju mam menorę, izraelskie plakaty. Jak ktoś przychodzi, od razu wie.
Mama mówi, żebym uważał, bo wychodząc z klubu mogę dostać w łeb.
Oczywiście, ale z tym musiałem uporać się wewnętrznie o wiele wcześniej. W związku z tym, nie stanowiło to dla mnie trudności nawet w najdrastyczniejszych przypadkach antysemickich wybryków, których sam byłem adresatem albo świadkiem – w kwestiach publicznych czy prywatnych. Choć więc pogląd Ronalda Topora, że w gruncie rzeczy każdy antysemita ma tylko jeden cel – zabić Żyda – był mi bliski, zdawałem sobie sprawę, że antysemityzm ma mnóstwo odcieni.
Porządnie przygotowany wydaje się Orson Scott Card, autor powieści Oczarowanie, który udatnie połączył legendy i ludowe opowieści Żydów, Ukraińców i Rosjan, umieszczając je w wiarygodnym kontekście, z jednej strony – królestwa Baby-Jagi, a z drugiej – dwudziestowiecznych peregrynacji sowieckich Żydów, którzy otrzymali zgodę na wyjazd do Izraela.
Pana nie zapraszam więcej, bo w czasie Świąt będzie Pan zapewne pił wódkę, a ja tylko mleko. Zakrywam togą twarz, aby ukryć cierpienie, ale nie umieram.
Czytałem bardzo piękny wiersz Mundzia [?] “Pieśń Żałobną” i proszę mu powinszować w moim imieniu.
Oczekuję listu oraz wiadomości odnośnie poruszonych przeze mnie spraw.
Emil Drejtser urodził się w Odessie, wyemigrował do USA w 1974 roku. Jest profesorem rusycystyki Hunter College w Nowym Jorku. Najważniejsze prace naukowe: Techniques of Satire; The Case od Saltykov-Shchedrin, Taking Penguins to the Movies. Ethnic Humor i Russia. Wydał także 2 zbiory opowiadań i około 30 opowiadań w angielskich, amerykańskich i kanadyjskich czasopismach.
Powyższy tekst stanowi rozdział powieści dokumentalnej Sza!: Dzieciństwo i młodość w Odessie.
Mama postanowiła uciekać do ojca. Malował wówczas synagogę w Opatowie. Kiedy wyjeżdżaliśmy, na dworcu na naszych oczach Niemcy z wagonów wyrzucali Żydów. Udaliśmy, że nie mamy z nimi nic wspólnego, dzięki temu dotarliśmy do celu podróży.
Opatów nie mógł być jednak żadnym azylem.
W imieniu swoim, redakcji “Midrasza” i oczywiście czytelników naszej gazety, wśród których jest, jak sądzę, dużo pańskich fanów, pozwolę sobie złożyć panu najserdeczniejsze życzenia. Wszystkiego najlepszego z okazji urodzin.
Jubileusz? Da Bóg, w przyszłym roku będzie okrągła siedemdziesiątka. Ale nie lubię jubileuszy i nie czuję się zramolałym jubilatem.
Czasy wolności przywróciły im tożsamość, ale nie wszyscy byli na to przygotowani.
Trzy czwarte rosyjskich Żydów to ludzie niewierzący. 87 procent nie wychowywało się w tradycji żydowskiej, trzy czwarte nigdy nie wstąpiło do synagogi, 97 procent nie zna hebrajskiego, 84 procent nie należy do żadnej organizacji żydowskiej, 62 procent nigdy nie czytało prasy żydowskiej – oto wyniki badań, które przeprowadził doradca głównego rabina Rosji.
Żydzi w Izraelu podlegają także innym czynnikom. Jak pan sądzi, jaki jest wpływ kultury muzułmańskiego Bliskiego Wschodu na państwo stworzone przez ludzi z Europy Środkowej, zupełnie różnych od mieszkańców Palestyny?
Kwestia ta wciąż pozostaje otwarta. Izrael jest rzeczywiście wynalazkiem dziewiętnastowiecznej Europy, państwem demokratycznym i narodowym. W takim sensie istotnie nie pasuje do Bliskiego Wschodu.
