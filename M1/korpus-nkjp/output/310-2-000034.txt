Bo tak to zwykle bywa: gdy zbyt obcesowo wskazujesz na Boże anioły, one wskażą ci ciebie, tylko ciebie, jako twoje najważniejsze zadanie do spełnienia.
Więc kim się staniesz, gdy nie pojmiesz ich prostego języka, ich naturalnych gestów?
Więc co będzie wtedy z pałubą twojego ciała?
Jaki amok ją czeka, jaki mrok ją ogarnie?
Los chciał wszakże znowu inaczej: Ludwik zmarł we wrześniu 1382 roku, Węgrzy zaś natychmiast obwołali Marię swoją królową. W tej sytuacji panowie polscy zdecydowali, na razie jednomyślnie, że władczynią Polski zostanie właśnie Jadwiga, do czego przychyliła się też węgierska królowa wdowa Elżbieta.
Nie wszystkim to się spodobało.
Z czego - oczywiście - musi płynąć równie cudowna nauka o wyższości sacrum nad profanum, czyli, w polskich warunkach, Kościoła nad państwem.
Tak więc Piotrowin musi zostać wywleczony z grobu niczym Łazarz, aby świadczyć o słuszności biskupich praw do jednej jakiejś wioszczyny (choć Bolesław bardzo szafował dobrami na rzecz Kościoła).
On to bowiem - na zjeździe w Łęczycy w 1180 roku - obdarzył, po raz pierwszy w polskich dziejach, wybraną grupę społeczną immunitetem ekonomicznym, zrzekając się dwóch odwiecznych praw panującego: prawa łupu, które pozwalało władcy (w całej ówczesnej Europie) przejmować majątek zmarłego biskupa, oraz (ciążącego także na włościach kościelnych) obowiązku dostarczania podwody i żywności urzędnikom książęcym.
Zastanawiałem się zawsze nad kondycją czy też rolą proroka.
Nie nad proroctwem zatem, ale nad człowiekiem, który proroctwo głosi i który jest przez nie miotany.
Przypatrywałem się mu w jego rozmaitych wcieleniach, jak entomolog przypatruje się swym lotnym ofiarom, kiedy dostaną się już w jego siatkę - to znaczy: bezlitośnie, lecz nie beznamiętnie.
Jedyną pamiątką z powstania stała się dlań żelazna rura, którą dano mu miast protezy i którą musiał wlec za sobą.
Jan Paweł II: "Powstanie styczniowe było dla Rafała Kalinowskiego i Alberta Chmielowskiego etapem na drodze do świętości, która jest heroizmem życia całego".
Jej postawa "Marii" wyrażała się w poszukiwaniu żarliwej, głębokiej i intymnej więzi z Bogiem, za której świadectwo uchodzi tak zwany Czarny Chrystus z katedry na Wawelu.
Jej postawa "Marty" miała ujście zarówno w drobnych przejawach troski o "szarego człowieka", znękanego szaleństwami Wielkiej Historii i zwykłymi trudami życia, jak w specyficznej "teologii polityki" i "teologii kultury".
Potem była odpowiedź dana ojcu, za radą przełożonych, gdzie Stanisław wystawiał swe wybranie przez Boga (do zakonu, do zakonu!) jako zaszczyt, nie hańbę dla rodu.
Potem była już pokora i czystość: słów, myśli i serca.
Potem była już tylko asceza: spanie na podłodze, biczowanie się, radykalne posty.
Żadnej w takim świetle metafizyki, żadnej pod nim czułości nerwów, żadnego łkania wątpi.
Widzenie jest więc wyraźne, nie mąci go nic zupełnie.
Pierwszą i większą trumnę - ciemną, cynową, z inskrypcją na prawej stronie wieka, stojącą na nóżkach o kształcie lwich łap - ustawiono na kamiennym postumencie, który obejść można dokoła.
To w niej właśnie spoczęło ciało zmarłego, przeniesione w 1695 roku.
Nie stanowi ona jednak po prostu kolekcji żywotów, lecz - w krytycznym spojrzeniu współczesnym, ocierającym się być może niekiedy o blasfemię czy libertynizm - próbuje odsłonić świętość jako radykalne wydarzenie antropologiczne: jako dramat człowieka, jako dramat jego duszy i ciała, gęsty nieraz od porażających wypadków i paradoksów, od niebywałych zdarzeń i dziejowych zawikłań, które trwają i całe stulecia, angażując kolejne pokolenia (różnych zresztą narodów i wyznań).
A innym razem, wymknąwszy się czujności siepaczy i szpicli, prorok stawał swą osobą (on, naczynie Pańskiego gromu, on, oręż apokalipsy) przed złotym tronem faraona, króla czy szacha - aby nagle, dotąd skarlały i brudny, z robactwem w zmierzwionej brodzie i szwach opończy, wznieść się ponad cały blask ziemskiej władzy, ponad jej kruchy blichtr.
Mówię w tej książce nie tylko o żywych.
Mówię w niej bardzo dużo o umarłych, o ich uświęconych zapachach i o ich uświęconych szczątkach, o trupich odorach przemienionych w cudowne wonie i o relikwiach.
Mówię zatem o specyficznym spotkaniu - w kulcie zwłok - miłości i śmierci, Erosa i Thanatosa.
Zakończywszy jednak w 1233 roku misję na Rusi, Jacek ruszył na północ: w przerwach między krzyżackimi pacyfikacjami chrystianizował Prusy, umacniał nowe domy zakonne na Pomorzu (Gdańsk i Chełmno) i na świeżo podbitych ziemiach (Elbląg). Zdołał wówczas wtedy dotrzeć jakoby do Litwy, a nawet - jak wspomniałem - i do Szwecji.
Nic bowiem lepiej niż modły nie potrafiło w Polsce 1648 roku, który - jak wiadomo - był "dziwnym rokiem", rokiem niebywałych znaków na niebie i ziemi, sprostać wrażej mocy.
Zanoszono je tedy codziennie w kościele bernardynów (jak się miało okazać, skutecznie) do Jana z Dukli, bo o nim mówię, aby wstawił się za oblężonym przez kozacką armię Chmielnickiego Lwowem.
"Jacek narodu polskiego [...] rodzaju był zacnego, z młodości dobrze w bojaźni Bożej wychowany [...]" (s. 112).
"Był Jacek jako wzór i świeca cnót kapłańskich, w nabożeństwie gorący, na sumnieniu piękny, na ciele czysty, w obcowaniu mądry, w rozmowie przyjemny i ostrożny i we wszystkim barzo przykładny" (s. 113).
Ważne oczywiście poza tym schematem duchowości, rzekomo indywidualnej, rzekomo niepowtarzalnej, które współczesna hagiografia ubiera w hasła: eremityzm - asceza - praca fizyczna i modlitwa (ora et labora!, ora et labora!) - kontemplacja i ekstaza - nawracanie pogan i umacnianie osłabłych w wierze (czyli, w rzeczywistości, baczenie na kryptopogan).
Ważne w materialnych, jędrnych szczegółach, niezależnie od tego, kto w nich siedzi: diabeł czy anioł?
Myślę - bo w istocie nie wiadomo dobrze, dlaczego Bolesław zabił podstępnie (zaprosiwszy go do siebie) swego brata - że właśnie o to dziewictwo, o tę ascezę, o to anielskie towarzystwo chodziło. Nie były to wszak cnoty, które w tym czasie pozwalały porządnie rządzić państwem, które dawały mu stabilizację i znaczenie.
Tak więc musi domniemany Stanisław rzucać domniemaną klątwę na zbrodniczego króla (chociaż milczy o tym jedyny świadek, Gall).
Tak więc musi zostać zabity przez owego króla przy ołtarzu, w nagłym i nierozumnym gniewie (chociaż zgładzono go inną ręką, jak mówi Gall, po osądzeniu i wyroku).
Jadała zresztą tylko raz dziennie, a w niedziele i wielkie święta - dwa razy.
Przez lat czterdzieści nie przełknęła przy tym ani kawałeczka mięsa, ani też niczego, "co mięśną tłustością okraszone było" (tamże, s. 158).
W niedziele, wtorki i czwartki jadła bowiem tylko ryby oraz potrawy mleczne, w soboty i poniedziałki - tylko jarzyny, a we środy i piątki poprzestawała na chlebie i wodzie.
Obok nakazu spowiednika Faustyna wspomina wielokrotnie w Dzienniczku o wyraźnym poleceniu pisania, danym jej przez samego Jezusa. Utożsamia tym samym nakaz księdza, sprowadzając go tylko do roli ziemskiego pośrednika, z nakazem Bożym, powiada: "Każesz pisać, Boże".
Dla porządku trzeba powiedzieć wreszcie, że pierwszy zapis powstał w Wilnie 28 lipca 1934 roku, ostatni zaś w Krakowie, najprawdopodobniej po 24 czerwca 1938 roku, gdy Faustyna zbliżała się już szybko ku śmierci.
Stanisław Kostka - mam nadzieję, że nie urażam jego świętości (bo nie chciałbym jej urazić) - kojarzy mi się z dwiema, nie, z trzema rzeczami.
Po pierwsze, z gorącym kurzem.
Po drugie, z jajowatym kształtem.
Po trzecie, ze słodkawym zapachem.
Asocjacja trzecia jest najważniejsza, bo od niej wszystko się zaczęło (choć wtedy, kiedy się zaczęło, wcale nie mogłem wiedzieć ani przeczuwać nawet, że się zaczęło).
Może właśnie z racji tej uczoności w 1441 roku zlecono mu reformę Akademii Krakowskiej - a co to znaczyło, Bóg raczy wiedzieć. W każdym razie nie rewolucję.
A już na pewno z racji tej uczoności w 1456 roku dostał katedrę teologii, na której pozostał do końca dni swoich.
