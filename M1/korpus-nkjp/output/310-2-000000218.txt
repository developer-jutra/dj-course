Romantyczka ubiera się lekko i tanio. Jest wysoko zapięta pod szyję, wysmukła jak kwiat. Ideałem jest biust - osy. Mówi Fantazy o Idalii: "Jej talia jest do połowy z mgły, druga połowa bez kości". Modnisie żywią się listkami róży i jedzą kwaśne cytryny, aby schudnąć. Wypada być chudą, bladą, melancholijną. Wie o tym doskonale trzpiot romantyczny Gucio, w Ślubach panieńskich Fredry.
Upadek mieszczaństwa w szlacheckiej Rzeczpospolitej był na rękę interesom okupantów. Austria i carska Rosja niszczyły je dalej systematycznie. Austriacki trafikant miał na oku jedynie groźbę konkurencji gospodarczej, dźwigało się z wolna kupiectwo zaboru rosyjskiego. Jeden tylko Prusak zrozumiał, że dobrobyt miast zagarniętych - jest jego dobrobytem.
Setki i tysiące bohaterów zginęło w kazamatach Poznania, Moabitu, św. Michała w Krakowie czy na zesłaniach rozmaitych. Błyskali często najwyższą cnotą zaparcia, heroizmem milczenia. Tu stała kolebka ruchów narodowych i porywów roku 1846 i 1848. Reprezentowane zaś były wszystkie stronnictwa i odłamy polityczne - od konserwatystów do wywrotowców.
"Gdy Polak skona - mówi z przekąsem jenerał w Konfederatech barskich Mickiewicza - konspiruje jeszcze przynajmniej dwadzieścia cztery godzin!"
Ta żarliwa agitatorka, Roza Weneda dołów społecznych w zachodniej Polsce, ogłosiła na długo przed Wiosną Ludów taki oto program maksymalny: 1) wywłaszczyć szlachtę, 2) poskromić kler i ograniczyć jego wpływ na lud. Jeszcze dalej, najdalej ze wszystkich romantyków naszych, poszedł poznański poeta Ryszard Berwiński, wołając:
Z nami Bóg! kto nasz wróg, mordować do nogi.
A potem mi jeszcze klarował, że muzyka Bacha, Mozarta jest dla niego jak zimna w swej doskonałości rzeźba grecka, świetną proporcją się zalecająca. Beethovena pasje wielkie a gwałtowne są na miarę tytanów, nie ludzi. O mnie powiedział, żem ja pierwszy muzykę wczłowieczył, tchnąc w nią duszę ludzką, ze wszystkimi niuansami tego, co tylko człowiek czuć zdoła.
Jak zaś dopełnił swych obietnic uroczystych "anioł pokoju"? - Władzę naczelną na wojskiem polskim, wbrew obietnicom i awansom czynionym we Wiedniu, wbrew opinii narodu spodziewającego się Kościuszki na tym stanowisku, oddał bratu swemu, Konstantemu; frazesy zaś o konstytucji przedarł akuratnie tak samo, jak swą "przyjaźń dozgonną" z Adamem Czartoryskim.
Marzenia snute w mrokach konspiracji wydobywa na jaw i krystalizuje Wiosna Ludów. Mickiewicz, który poczuł w piersi siłę Konrada, zrywa się do czynu konkretnego, niby Farys przez chwilę zwycięski: "Idea narodowości jest wyrokiem śmierci dla Austrii... Istnienie tego cesarstwa - woła na mityngu w Bolonii w r.1848 - nie da się pogodzić z istnieniem narodowości, które się podnoszą."
"Nie był to bój trzydniowy na ulicach - pisze rewolucjonista rosyjski Hercen - lecz wojna rozpaczliwa, dziewięciomiesięczna, wojna prowadzona przeciw trzykrotnie silniejszej armii przez wojsko ginące za lud, nie za władzę, za katów! Przydławieni siłą, zaprzedani przez rządy Zachodu i własnych zdrajców Polacy cofnęli się walcząc na każdym kroku. Potem wzięli ze sobą własną ojczyznę i nie schylając głowy dumnie i odważnie ponieśli ją w świat."
Wierni byli ludzie błękitni wszyscy bez wyjątku etykiecie wersalskiej. Gorszy się słynna malarka francuska Vigée-Lebrun dojrzawszy w r. 1801 na koncercie za płatnymi biletami grającego w orkiestrze ks. Antoniego Radziwiłła na wiolonczeli. Usprawiedliwiało go chyba jedno: rzecz działa się w Berlinie, a książę-muzyk był tamże wychowany.
Minister skarbu, pamiętny z energicznej ręki, Drucki-Lubecki, woła z trybuny sejmowej: Sto pięćdziesiąt tysięcy rąk roboczych przybyło z Niemiec, i mimo podnoszonych zastrzeżeń, że to może być groźne na przyszłość, daje wyraz przekonaniu, że ten import fachowego rzemieślnika przyczyni pomyślności przemysłowi polskiemu, a przybysze ulegną powolnej asymilacji.
Dopiero w drugiej połowie XIX stulecia rozwój higieny i wysiłki lekarzy uświadomią w części społeczeństwo, że żadne pachnidła nie są w stanie zrównoważyć szkód, jakie wyrządza społeczeństwu brud i zaduch... Rozwój zaś chemii pozwolił na niebywały rozkwit przemysłu zapachowego, szczególnie w południowej Francji.
Pierwsi wyznawcy Łukasińskiego dla większej malowniczości zjeżdżają się po głupiemu na białych koniach, w karmazynowych konfederatkach, aby zrobić tym większe wrażenie na gawiedzi na Bielanach! Jeszcze w r. 1831 - Maurycy Mochnacki będzie do tłumu stołecznego przemawiał z drabiniastego, wymoszczonego zbożem wozu; nawet wyroki śmierci na zdrajców utrzymane są w stylu: strzępek kiru pogrzebowego, trupia główka z piszczelami na papierze.
