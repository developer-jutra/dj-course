- My nie z takimi chojrakami dawalim radę - powiedział. - W nocy las jest nasz! Załatwimy cię, jak tego przed tobą, ty kuternogo!
Nie mam wyboru, pomyślał Tadeusz. Widział twarz kłusownika, a to oznaczało wyrok śmierci. Ci ludzie byli gotowi na wszystko. Poprzedni leśniczy został przez nich pobity, znaleziono go nieprzytomnego w pobliżu leśniczówki, zmarł nie odzyskawszy przytomności.
- Kto to był? - spytał rannego.
- Nie wiem - wyjęczał kłusownik.
- Albo powiesz, albo cię tu zostawię i do rana zdechniesz z upływu krwi.
- Klimecki Wojciech z Trzcianki.
- A strzelba czyja?
- Niczyja. Trzymali my ją w szałasie. Z naszej wsi, to prawie wszystkie polujo...
- W Janowie to była dziecinada. Ty jutro wyjeżdżasz, ja tu zostaję.
- Mimo to możemy być razem.
- Na odległość?
- Jeżeli się chce z kimś być, to się z nim jest - rzekła z przekonaniem.
Andrzej długą chwilę milczał.
- Ale ja nie jestem pewien, czy chcę z kimś być...
- Czy zastałem panią Ewelinę Lechicką? - spytał mocno zaciągając, bez wątpienia pochodził z Kresów.
- To ja - odrzekła zaintrygowana.
- Mam to pani oddać - powiedział wręczając jej pakunek.
- Ale... co to jest i od kogo?
- Mam się nie wdawać w rozmowy, tylko oddać i wracać na pociąg.
- Owszem, prowokacja - odrzekł. - Podstawili mu kapusia, który zezna, co trzeba. I pani mąż będzie ugotowany.
- Ale to jednak niemożliwe.
- Możliwe i to bardzo. Pan Kozłowski sprzedawał dolary na tą cegielnię...
To był cios między oczy. Ewelina ukryła twarz w dłoniach, ogarnęło ją uczucie takiej rozpaczy, że nie chciała, aby ten człowiek to oglądał.
- To co ci zamówić?
- Oranżadę. Cytrynową.
- Jest cytrynowa oranżada? - spytała Ewelina.
Tym razem kelnerka skinęła głową. Była to niezbyt urodziwa dziewczyna o włosach skręconych trwałą ondulacją i srebrnej koronce na samym przodzie; kiedy otwierała usta metal połyskiwał, co irytowało Ewelinę.
- A ja proszę herbatę. Z cytryną.
- Cytryny nie ma.
- Więc samą herbatę, ale żeby była gorąca.
- Dlaczego nie śpisz? - spytał.
- Śpię - odrzekła niepewnie.
- Nie sypiasz od dawna, co się dzieje?
- Nerwy.
Tadeusz wziął ją pod brodę i patrząc jej w oczy, powiedział:
- Stać mnie na to, aby ci zafundować kosztowną zabawkę. Jeżeli zabawka się zepsuje, wyrzucimy ją. Po prostu.
- Mogę cię zrujnować.
Tamtego jesiennego dnia, po powrocie do domu nie mogła nic powiedzieć. Po prostu głos uwiązł jej w gardle. Stała w drzwiach, nagle siły odmówiły jej posłuszeństwa, oparła się więc o framugę. Tadeusz podszedł do niej i wprowadził ją do środka.
- Zmęczyłaś się? - spytał pomagając jej zdjąć płaszcz.
