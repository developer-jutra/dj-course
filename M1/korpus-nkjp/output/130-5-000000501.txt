Po kolejnych wstrząsach wszyscy zostali ewakuowani i nie mają dostępu do swoich domów, z których wiele grozi zawaleniem. 5,5 tys. osób pozostało bez dachu nad głową. Jeszcze przez dwa tygodnie będą mieszkać w namiotach. Potem zostaną ulokowani w hotelach i ośrodkach wypoczynkowych. Włoski rząd na nadzwyczajnym posiedzeniu przeznaczył wczoraj 50 milionów euro dla dotkniętego trzęsieniem ziemi regionu.
