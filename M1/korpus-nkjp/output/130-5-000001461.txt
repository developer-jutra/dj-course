Przez zamknięcie przejścia granicznego kupcy stracili niemieckich klientów. Według nich z polsko-niemieckiego handlu utrzymywało się trzy tysiące osób. W piątek kilkuset mieszkańców Świnoujścia wspieranych przez radnych zagrodziło więc tor wodny do Szczecina. Ponad dobę pływali w poprzek Kanału Piastowskiego, najwęższego miejsca na szlaku, promem "Karsibór".
